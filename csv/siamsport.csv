,URL,Content_title,Contents,sentiment,word_search,word_count
0,https://www.siamsport.co.th/football/premierleague/view/278901,เดี๋ยวภาพลักษณ์เสีย!องค์กรการกุศลเด็กแจงโรนัลโด้เปล่าเป็นทูตมาพักหนึ่งแล้ว,"เซฟ เดอะ ชิลเดรน องค์กรการกุศลเพื่อเยาวชนยักษ์ใหญ่ในประเทศอังกฤษ เปิดเผยว่า คริสเตียโน่ โรนัลโด้ ดาวเตะ แมนเชสเตอร์ ยูไนเต็ด ไม่ได้เป็นทูตให้กับพวกเขาแล้ว โรนัลโด้ ตกเป็นประเด็นร้อนจากการที่เขาไปตบมือเด็กคนหนึ่งหลังจบเกม พรีเมียร์ลีก นัดที่ต้นสังกัดของเขาออกไปแพ้ เอฟเวอร์ตัน 0-1 ที่สนาม กูดิสัน พาร์ค เมื่อวันเสาร์ที่ 9 เมษายน ที่ผ่านมา โดยตอนนั้นเด็กคนดังกล่าวถือโทรศัพท์มือถือเพื่อถ่ายคลิปอยู่ด้วย ทำให้นอกจากมือของเด็กจะได้รับบาดเจ็บแล้วนั้นโทรศัพท์มันยังตกลงมากระแทกกับพื้นอีก แถลงการณ์ของ เซฟ เดอะ ชิลเดรน กล่าวว่า ""คริสเตียโน่ โรนัลโด้ สนับสนุนงานของ เซฟ ดอะ ชิลเดรน สำหรับการช่วยเหลือครอบครัวที่ยากจนทั่วทั้งโลก แต่เขาไม่ได้ทำงานให้กับ เซฟ เดอะ ชิลเดรน มาตั้งแต่ปี 2018 แล้ว และไม่ได้เป็นทูตให้กับ เซฟ เดอะ ชิลเดรน อีกต่อไปแล้วด้วย"" ทั้งนี้ โรนัลโด้ เปิดตัวว่าเข้าร่วมกับ เซฟ เดอะ ชิลเดรน เมื่อปี 2013 และช่วยงานด้านการกุศลหลายอย่าง ก่อนที่กิจกรรมกับทางองค์กรจะเงียบหายไปตั้งแต่ปี 2018 เป็นต้นมา โดยที่จริงตอนนี้เขาเป็นทูตให้กับองค์การทุนเพื่อเด็กแห่งสหประชาชาติ (ยูนิเซฟ) ประจำประเทศโปรตุเกสด้วย ซึ่งทาง ยูนิเซฟ ของแดนฝอยทองยังไม่ได้ให้ความเห็นว่า โรนัลโด้ จะได้เป็นทูตของพวกเขาต่อไปหรือไม่หลังเกิดเหตุฉาวในครั้งนี้ ",neutral,liverpool,0
1,https://www.siamsport.co.th/football/premierleague/view/278894,เปิดโผทีมยอดเยี่ยมพรีเมียร์ลีก นัดที่ 32,"ผู้รักษาประตู : จอร์แดน พิคฟอร์ด (เอฟเวอร์ตัน) อูโก้ โยริส เป็นอีกหนึ่งนายด่านที่โชว์ฟอร์มยอดเยี่ยมประจำนัดที่ผ่านมา แต่สิ่งที่ทำให้ พิคฟอร์ด เบียดกัปตันคลับไก่ติดมาได้นั้นคือความยากในการเซฟแต่ละหนซึ่งมันส่งผลให้ เอฟเวอร์ตัน คว้าชัยเหนือ แมนฯ ยูไนเต็ด นี่เป็นแค่การเก็บคลีนชีตครั้งที่ 2 จาก 18 เกมลีกหลังสุดของมือหนึ่งทีมชาติอังกฤษ และเป็นหนสองที่เขาทำได้ในการเจอกับ ""ปีศาจแดง"" กองหลัง : แดน เบิร์น (นิวคาสเซิ่ล) นิวคาสเซิ่ล คว้าชัยและเก็บคลีนชีตได้ส่วนหนึ่งเพราะการเล่นเกมรับของ เบิร์น ที่ดวลเอาชนะลูกกลางอากาศได้มากถึง 5 ครั้ง กองหลัง : อันโตนิโอ รือดิเกอร์ (เชลซี)  มีส่วนร่วมกับทีมไม่ใช่เฉพาะเกมรับเท่านั้น รือดิเกอร์ ผ่านบอลในเกมเจอ เซาธ์แฮมป์ตัน มากถึง 97 ครั้งมากสุดในสนาม รวมถึงนำบอลกลับมาครองอีก 10 หน กองหลัง : เฟอร์กิล ฟาน ไดค์ (ลิเวอร์พูล)  ถึงทีมจะเสียสองประตูก็จริง แต่ผลงานส่วนตัวของ ฟาน ไดค์ ถือว่ายอดเยี่ยมมาก ๆ โดยเฉพาะการเอาชนะในการดวลตัวต่อตัวกับ ราฮีม สเตอร์ลิง ที่เขาจัดการได้อย่างอยู่หมัด กองหลัง : เบน กิ๊บสัน (นอริช) กิ๊บสัน ยืนเป็นแม่ทัพบนแผงแนวรับของ นอริช ในเกมที่ยื้อชีวิตคว้าชัยเหนือ เบิร์นลี่ย์ คู่แข่งในโซนหนีตกชั้นด้วยกัน กองกลาง : เมสัน เมาท์ (เชลซี)  สิ่งที่ เมาท์ ทำได้ในเกมล่าสุด ส่งให้เขาทำประตูและแอสซิสต์ในเกมเดียวในศึก พรีเมียร์ลีก เป็นครั้งที่ 5 ในซีซั่นนี้ ซึ่งเป็นสถิติมากสุดเทียบเท่ากับ โมฮาเหม็ด ซาลาห์ กองกลาง : เควิน เดอ บรอยน์ (แมนฯ ซิตี้)  มีส่วนในการสร้างเกมรุกให้ทีม ผ่านบอลได้เฉียบคม สร้างปัญหาให้แผงรับ ลิเวอร์พูล ได้ตลอด แถมยังผ่านบอลสุดคมกริบให้ มาห์เรซ ในช่วงทดเจ็บแต่น่าเสียดายที่ดันชิพข้ามคาน กองกลาง : เคียร์แนน ดูว์สบิวรี่-ฮอลล์ (เลสเตอร์) ในการลงเล่นเกมลีก 20 นัด นี่คือประตูแรกบนลีกสูงสุดของเจ้าตัว รวมถึงแอสซิสต์แรกที่เขาทำได้อีกต่างหาก กองหน้า : ซน ฮึง-มิน (สเปอร์ส)  โชว์ฟอร์มเด็ดเหนือความบรรยาย โดยสถิติที่ออกมาหากตัดเรื่องจากยิงจุดโทษออกไป ดาวเตะเกาหลีใต้จะเป็นผู้นำดาวซัลโวในลีกด้วยจำนวนที่ 17 ประตู กองหน้า : ติโม แวร์เนอร์ (เชลซี)  แวร์เนอร์ ซัดประตูในลีกปีนี้ไปทั้งสิ้น 3 ลูก ซึ่งทั้งหมดเกิดขึ้นกับ เซาธ์แฮมป์ตัน ทั้งหมด กองหน้า : เดยัน คูลูเซฟสกี้ (สเปอร์ส) นับตั้งแต่ เดยัน คูลูเซฟสกี้ ออกสตาร์ทเกม พรีเมียร์ลีก เมื่อวันที่ 19 กุมภาพันธ์นั้น ไม่มีผู้เล่นคนไหนที่แอสซิสต์ได้ไปมากกว่าเขาอีกแล้วด้วยจำนวน 6 ลูกเท่ากับ แฮร์รี่ เคน [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
2,https://www.siamsport.co.th/football/premierleague/view/278896,อวยกันเกินเหตุ!ฮามันน์ชี้ยุคปัจจุบันมี3กุนซือเหนือกว่าเป๊ป,"ดีทมาร์ ฮามันน์ อดีตกองกลางชาวเยอรมัน แสดงความเห็นว่าในยุคปัจจุบันมีกุนซือ 3 คนที่เหนือกว่า โจเซป กวาร์ดิโอล่า ผู้จัดการทีม แมนเชสเตอร์ ซิตี้ ได้แก่ โชเซ่ มูรินโญ่, คาร์โล อันเชล็อตติ และ เจอร์เก้น คล็อปป์ ตลอดช่วงหลายปีที่ผ่านมา กวาร์ดิโอล่า ได้รับการยกย่องว่าเป็นหนึ่งในกุนซือที่ดีที่สุดของวงการฟุตบอลยุคปัจจุบัน จากการที่ประสบความสำเร็จอย่างต่อเนื่องทั้งที่ บาร์เซโลน่า, บาเยิร์น มิวนิค และ แมนฯ ซิตี้ แถมยังทำให้แต่ละทีมเล่นเกมรุกที่น่าตื่นตาตื่นใจได้อยู่เสมอด้วย ฮามันน์ เผยว่า ""ปัจจุบันมีกุนซือ 3 คนที่ผมมองว่าประสบความสำเร็จมากกว่า กวาร์ดิโอล่า ผและผมก็ยังไม่เข้าใจว่าทำไมหลายคนถึงยกย่องเขา (กวาร์ดิโอล่า) กันนัก"" ""โชเซ่ มูรินโญ่ ได้แชมป์ลีกใน 4 ประเทศ รวมถึงได้แชมป์ แชมเปี้ยนส์ ลีก กับอีก 2 สโมสร ขณะที่สถิติของ คาร์โล อันเชล็อตติ ก็ไม่ได้เป็นสองรองใครเลย แถมตอนนี้สถิติของเขามันกำลังจะดีขึ้นด้วยถ้า เรอัล มาดริด คว้าแชมป์ ลา ลีกา มาครองได้"" ""ใครคือคนที่ 3 น่ะเหรอ ? ก็ เจอร์เก้น คล็อปป์ ไงล่ะ สิ่งที่เขาทำได้ด้วยงบประมาณเท่าที่มีกับที่ ลิเวอร์พูล มันถือว่าน่าทึ่งมากๆ เขาเป็นกุนซือชั้นยอดอย่างแท้จริง ทักษะอันยอดเยี่ยมของเขาในการทำให้นักเตะหลายคนประสานงานกันได้ดีน่ะเป็นสิ่งที่ กวาร์ดิโอล่า ทาบไม่ได้"" ""ตอนที่ คล็อปป์ คว้าตัว ดีโอโก้ โชต้า มาร่วมทัพเมื่อฤดูกาลก่อน หลายคนตั้งคำถามว่าเขาจะมีโอกาสได้ลงเล่นให้ทีมชุดใหญ่มากแค่ไหน แต่เขาก็ได้มีส่วนร่วมกับทีมชุดใหญ่ทันที หลุยส์ ดิอาซ ก็เป็นอย่างนั้นเช่นกัน ที่จริงลองเทียบระหว่าง ดิอาซ กับ แจ็ค กรีลิช ก็ได้ คุณจะเห็นได้ถึงความแตกต่างอย่างชัดเจนระหว่างกุนซือ 2 คนนี้"" ""ปกติแล้วเมื่อนักเตะจากลีกอื่นย้ายมาเล่นที่ พรีเมียร์ลีก พวกเขาก็ต้องใช้เวลาปรับตัวสัก 6-8 สัปดาห์ เพราะเกมการเล่นที่นี่มันต่างจากที่อื่น แต่ ดิอาซ สามารถเข้ามาและระเบิดฟอร์มเก่งได้ทันที ซึ่งมันเป็นเพราะสไตล์การเล่นของทีมน่ะเข้ากับเขา ทีนี้ลองดูอีกฝ่างสิ คุณมี กรีลิช ซึ่งค่าตัวแพงกว่า (ดิอาซ) เป็น 3 เท่า แต่กลับยังไม่สามารถช่วยทีมได้เลย เขามีค่าตัวตั้ง 100 ล้านปอนด์แต่กลับยังปรับตัวให้เข้ากับทีมอย่างเต็มที่ไม่ได้ซะอย่างนั้น"" ""ผมไม่ได้มีปัญหากับทีมเก่าของผมอย่าง ซิตี้ หรอก พวกเขาทำเรื่องที่ยอดเยี่ยมได้หลายเรื่อง พวกเขาลงทุนไปเยอะมากและทำสิ่งดีๆ ให้กับสังคมรวมถึงเปลี่ยนสภาพแวดล้อมรอบๆ สนามได้ แต่ประเด็นมันอยู่ที่ผู้จัดการทมต่างหาก ลองดูคำพูดที่นักเตะ ลิเวอร์พูล พูดเกี่ยวกับกุนซือของพวกเขาสิ พวกเขาพร้อมที่จะวิ่งทะลวงกำแพงเพื่อเขาก็ยังได้ ซึ่งผมไม่แน่ใจว่านักเตะ ซิตี้ จะทำแบบเดียวกัน"" [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
3,https://www.siamsport.co.th/football/premierleague/view/278890,เคล็ดลับพาคืนฟอร์ม!คล็อปป์เผยสิ่งที่ทำกับลูกทีมช่วงพักครึ่ง,"เจอร์เก้น คล็อปป์ ผู้จัดการทีม ลิเวอร์พูล เปิดเผยว่าตนเปิดคลิปประตูแรกที่ทำได้ให้กับเหล่าลูกทีมดูเพื่อเป็นการกระตุ้นพวกเขา ในเกม พรีเมียร์ลีก อังกฤษ นัดที่ ""หงส์แดง"" บุกไปเสมอกับ แมนเชสเตอร์ ซิตี้ 2-2 ถึงสนาม เอติฮัด สเตเดี้ยม เมื่อวันอาทิตย์ที่ 10 เมษายน ที่ผ่านมา เกมนี้ แมนฯ ซิตี้ ได้ประตูขึ้นนำตั้งแต่นาทีที่ 5 จาก เควิน เดอ บรอยน์ และถึงแม้ ลิเวอร์พูล จะได้ประตูตีเสมอจาก ดีโอโก้ โชต้า ในนาทีที่ 13 แต่เจ้าถิ่นก็ออกนำอีกครั้งในนาทีที่ 36 จาก กาเบรียล เชซุส ซึ่งในช่วงครึ่งแรกแข้งของทีมเยือนหลายคนดูเล่นกันได้ต่ำกว่ามาตรฐานและมีจังหวะผิดพลาดบ่อยพอตัว โดยเฉพาะในแนวรับ อย่างไรก็ตาม พอเข้าสู่ครึ่งหลัง ลิเวอร์พูล ได้ประตูตีเสมออย่างรวดเร็วจาก ซาดิโอ มาเน่ หลังเริ่มเตะไปได้เพียงไม่กี่วินาที และโดยรวมแล้วทัพ ""หงส์แดง"" ก็เล่นกันได้ดีกว่าในครึ่งแรกก่อนที่พวกเขาจะกลับสู่เมอร์ซี่ย์ไซด์พร้อมกับ 1 คะแนน หลังโดน สกายสปอร์ตส์ สื่อกีฬาชื่อดังของอังกฤษถามว่าเขาพูดอะไรกับลูกทีมในช่วงพักครึ่งแล้วนั้น คล็อปป์ ก็ตอบว่า ""ผมเปิดคลิปประตูแรก (ของ ลิเวอร์พูล) ให้พวกเขาดู เพราะมันเป็นการต่อเกมที่ดีมากๆ ซึ่งเป็นการแสดงให้เห็นว่าถ้าเราทำได้ดีกว่าในครึ่งแรกเราก็จะมีโอกาสทำประตูหลายครั้ง ระหว่างการแข่งขันน่ะผมเชื่อว่าเรามีโอกาสที่จะเป็นผู้ชนะในเกมนี้"" ""วันนี้พวกเขาเน้นเล่นบอลจังหวะเดียวมากกว่าเราเยอะ พวกเขาเล่นด้วยแนวคิดการโยนบอลยาวแบบจังหวะเดียวมากกว่าเรา และเราก็อยากให้พวกเขาวิ่งจนหัวปั่นในตอนที่เราได้ครองบอล ในด้านเกมรับมีบางครั้งที่เราเล่นกันแบบลุกลี้ลุกลน พวกเขาไล่กดดันเราอย่างหนักและเราก็ควรจะต้องเล่นเกมรับในสถานการณ์เหล่านั้นให้ดีกว่านี้"" ""เกมในครึ่งหลังมันดุเดือดมากๆ แน่นอนว่ามีบางช่วงที่พวกเขาต้องผ่อนเครื่องแต่เกมสวนกลับเร็วของพวกเขาก็ไม่เลวเลยทีเดียว พวกเขาตัดสินใจในหลายจังหวะกันได้ดีและเลือกนักเตะได้ถูกต้องอยู่เสมอ ผมคิดว่าผลเสมอมันโอเคแล้วล่ะ นี่คือผลการแข่งขันที่ควรจะเป็น เราอยากทำให้มั่นใจว่าพวกเขาจะเห็นว่าเด็กๆ ของผมก็เป็นนักเตะที่ยอดเยี่ยมเช่นกัน"" [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
4,https://www.siamsport.co.th/football/premierleague/view/278888,คำพูดเด็ดคล็อปป์!เทรนต์รับลิเวอร์พูลประหม่าตอนแรกเกมเสมอแมนซิตี้,"เทรนต์ อเล็กซานเดอร์-อาร์โนลด์ ฟูลแบ็กจอมแอสซิสต์ของ ลิเวอร์พูล ยอมรับทัพ ""หงส์แดง"" มีอาการประหม่าในช่วงครึ่งแรกทำให้เล่นได้ไม่เต็มที่ในแมตช์บุกเสมอ แมนเชสเตอร์ ซิตี้ 2-2 เกมพรีเมียร์ลีก อังกฤษ เมื่อวันอาทิตย์ที่ 10 เมษายนที่ผ่านมา ทีมของกุนซือเจอร์เก้น คล็อปป์ เล่นได้ตะกุกตะกักและทำผิดพลาดหลายจังหวะในช่วง 45 นาทีแรกจนเป็นเหตุให้โดน ""เรือใบสีฟ้า"" คุมเกมได้ตลอด และยิงประตูนำ 2-1 อย่างไรก็ตามในครึ่งหลังฟอร์มของ ""เดอะ เร้ดส์"" พลิกกลับมาสุดยอดเหมือนเดิม ก่อนจะได้ประตูตีเสมออย่างรวดเร็ว และมีหลายจังหวะที่เกือบขึ้นนำ แต่สุดท้ายเมื่อจบเกมทั้ง 2 ทีมแบ่งแต้มกันไปอย่างสุดมัน ""หนุ่มเทรนต์"" เปิดใจว่าช่วงแรกต้นสังกัดของตนมีอาการประหม่ามาเกินไป แต่พอครึ่งหลังได้รับคำแนะนำจาก คล็อปป์ ทุกอย่างก็เปลี่ยนไปทันที ""บอกตามตรงเรามีอาการประหม่าพอสมควรตอนลงสนามซึ่งมันต้องเป็นแบบนั้นอยู่แล้วเพราะนี่เป็นเกมใหญ่มาก"" ""มีการโหมโรงเรื่องนี้มาตลอดทั้งสัปดาห์ โดยยกว่าเป็นหนึ่งในเกมที่ยิ่งใหญ่ที่สุดในหน้าประวัติศาสตร์พรีเมียร์ลีก และเป็นการแข่งขันที่ยิ่งใหญ่ที่สุด รวมทั้งอะไรอีกหลายๆ อย่างแบบนั้น มันจะทำให้ในหัวของคุณนึกถึงเรื่องต่างๆ อยู่ตลอดเวลา และรู้ไหมว่ามีแฟนบอลรอเฝ้าชมมากแค่ไหน แต่หลังจากนั้น เราก็ค่อยๆ ปรับตัว และยิงประตูได้"" ""ในครึ่งแรกเราไม่ได้เล่นเป็นตัวเราเอง เราไม่ได้เล่นฟุตบอลในสไตล์ที่เราต้องการ และเมื่อถึงเวลาเราก็ทำได้ เรายิงประตูของเราได้สำเร็จ นั่นเป็นหนึ่งในข้อความที่มาจากผู้จัดการทีมในช่วงพักครึ่ง โดยบอกว่าเราต้องเล่นฟุตบอลสไตล์ของเรา และผมคิดว่าเราลงสนามในครึ่งหลังพร้อมกับต้องการพิสูจน์ในจุดนั้น และสุดท้ายยิงประตูได้ตั้งแต่ต้นครึ่งหลัง"" แบ็กขวาเลือดผู้ดี ระบุ [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
5,https://www.siamsport.co.th/football/premierleague/view/278887,หลานปู่เบิร์กแคมป์!ฟานเดอเบคชื่นใจได้ทายาทคนแรกแล้ว,"ฟาน เดอ เบค มิดฟิลด์ดัตช์ซึ่งถูกต้นสังกัดปล่อยให้ เอฟเวอร์ตัน ทีมร่วม พรีเมียร์ลีก ยืมไปใช้งานจนจบซีซั่นนี้เผยข่าวที่เป็นมงคลว่า เอสเตลล์ เบิร์กแคมป์ แฟนสาวที่คบหากันมาตั้งแต่ช่วงซัมเมอร์ปี 2019 สมัยที่เขาค้าแข้งในบ้านเกิดกับ อาแจ็กซ์ คลอดทารกตัวน้อยออกมาแล้วโดยเจ้าตัวเคยเผยผ่านสื่อโซเชี่ยลตั้งแต่ปีก่อนว่ากำลังจะเป็นพ่อคนเนื่องจากหวานใจตั้งครรภ์ ""ยินดีต้อนรับสู่โลก โลมี่ ฟาน เดอ เบค 09/04/2022 ภูมิใจในตัวคุณมาก @เอสเตลล์ เบิร์กแคมป์"" ฟาน เดอ เบค โพสต์ข้อความพร้อมรูปภาพของตัวเอง แฟนสาว และทารกซึ่งถือกำเนิดเมื่อวันเสาร์ที่ผ่านมา   ต่อข่าวดังกล่าว เจดอน ซานโช่ เพื่อนร่วมทีม ผีแดง ของ ฟาน เดอ เบค ได้ร่วมแสดงความยินดีด้วยการโพสต์ว่า ""ยินดีด้วยพี่ชาย"" ขณะเดียวกัน เอียน ไรท์ อดีตหัวหอก อาร์เซน่อล ซึ่งเคยค้าเกือกร่วมกับพ่อตาของ ฟาน เดอ เบค ได้ร่วมโพสต์อิโมจิรูปหัวใจหลายดวง    ก่อนหน้านี้ เบิร์กแคมป์ เคยพยายามช่วยลูกเขยให้ย้ายไปค้าแข้งกับ คริสตัล พาเลซ แบบยืมตัวเนื่องจาก ดิ อีเกิ้ลส์ มี ปาทริค วิเอร่า อดีตกองกลาง ปืนใหญ่ เป็นผู้จัดการทีม แต่สุดท้าย ฟาน เดอ เบค ย้ายไปร่วมทีม ท๊อฟฟี่ และได้ลงสนามให้กับกุนซือ แฟร้งค์ แลมพาร์ด แค่หกนัดเท่านั้น อย่างไรก็ดี ดาวเตะวัย 24 ปีซึ่งไม่มีส่วนกับเกมชนะ แมนฯ ยูไนเต็ด 1-0 ตามกฏของนักเตะที่ถูกยืมตัวมาพร้อมลงบู๊กับ เลสเตอร์ ที่ กูดิสัน พาร์ค ในวันพุธนี้เนื่องจากหายเจ็บต้นขาแล้ว ",neutral,liverpool,0
6,https://www.siamsport.co.th/football/premierleague/view/278884,ต้องเป็นประตูดับลิเวอร์พูล!กูรูจวกมาห์เรซโชว์เหนือทำแมนซิตี้แค่เจ๊า,"ทีมจ่าฝูงลีกอิงลิชมีโอกาสกำชัยฉีกหนี หงส์แดง เพิ่มเป็นสี่แต้มจากจังหวะที่ เควิน เดอ บรอยน์ แมน ออฟ เดอะ แม็ตช์ กระชากบอลขึ้นมาตวัดทะลุแนวรับทีมเยือนให้ มาห์เรซ ตัวสำรองที่ได้ลงมาแทน ราฮีม สเตอร์ลิ่ง ในนาทีที่ 75 หลุดเดี่ยว และมีโอกาสเป็นประตูชนะ 3-2 ของแชมป์เก่าแบบใสๆ อย่างไรก็ดี มาห์เรซ สร้างความผิดหวังให้กับกองเชียร์ แมนฯ ซิตี้ เนื่องจากเลือกเล่นอย่างเหนือชั้นด้วยการชิพบอลซึ่งลอยข้ามคานไปแบบหมดลุ้น ต่อจังหวะดังกล่าว ริชาร์ดส์ อดีตกองหลัง เรือใบสีฟ้า ระบุว่าในสถานการณ์แบบนั้น เขาขอเลือกให้ มาห์เรซ หลุดเดี่ยวเนื่องจากเป็นนักเตะที่มีลีลาแพรวพราว แต่น่าเสียดายที่เจ้าตัวเลือกเล่นแบบโชว์ชั้นเชิงจนกลายเป็นการทิ้งโอกาสทอง ""หากผมสามารถเลือกนักเตะคนหนึ่งให้อยู่ในสถานการณ์นั้น มันก็จะต้องเป็น ริยาด มาห์เรซ คุณรู้ว่าเขาจะตบบอลเข้าเท้าซ้าย แต่เขาพยายามเล่นแบบเอาเท่มากไป"" ริชาร์ดส์ ลงความเห็น ""เขาเลือกเล่นแบบเหนือชั้นทั้งๆที่คุณคาดว่าเขาจะยิงตามที่เขาทำได้ และส่งบอลเข้าประตู"" ด้าน เดอ บรอยน์ ได้ให้สัมภาษณ์หลังเกมว่า ""มันเป็นโอกาสที่ดี ริยาด เลือกชิพข้ามนายทวาร หากมันตุงตาข่าย มันก็จะเป็นประตูที่มหัศจรรย์"" [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
7,https://www.siamsport.co.th/football/premierleague/view/278872,"เรือทำแต้มหล่นอีก,หงส์ถูกเบรกฝันคว้าสี่แชมป์! 5 ข้อลิเวอร์พูลไล่เจ๊าแมนซิตี้เร้าใจ",เท่ากับว่าการลุ้นคว้าแชมป์ลีกเมืองผู้ดีซีซั่นนี้ยังไม่อวสานเนื่องจาก เรือใบสีฟ้า ฉีกหนี หงส์แดง เป็นสี่แต้มไม่สำเร็จ ขณะที่ เร้ด แมชีน ก็พลิกสถานการณ์แซงนำสองแต้มไม่ได้อย่างที่วาดหวังเช่นกันอันทำให้ความห่างของทั้งสองทีมยังเป็นหนึ่งแต้มเหมือนเดิม อย่างไรก็ดี หากจะว่ากันถึงเกมที่จบลงไปหนล่าสุด ต้องบอกว่า แมนฯ ซิตี้ เล่นได้เหนือกว่า มีโอกาสทำประตูมากกว่า แต่สุดท้ายก็เก็บได้แค่แต้มเดียวเท่านั้น แม้อาจมากพอต่อการทำให้ เดอะ ค็อป ต้องหยุดฝันการคว้าสี่แชมป์ไปพลางๆก่อนก็ตาม ขณะเดียวกัน เหตุการณ์ของเกมก็คล้ายกับการเผชิญหน้ากันหนแรกในลีกซีซั่นนี้ของทั้งสองทีมเมื่อเดือนต.ค.ที่ แอนฟิลด์ ไม่มีผิด มันเป็นเพราะว่าเกมแรกทั้งสองทีมก็เจ๊ากันด้วยสกอร์ 2-2 และเป็นเจ้าบ้านที่ออกนำก่อนสองหนจาก ซาดิโอ มาเน่ และ โม ซาลาห์ แต่พวกเขาก็เอาชนะทีมเยือนไม่สำเร็จที่ได้ ฟิล โฟเด้น กับ เควิน เดอ บรอยน์ ตีเสมอก่อนจะต้องแบ่งแต้มกันไปเหมือนเดิมอีกโดยมี 5 ประเด็นหลักดังนี้   1.ของขวัญวันเกิดที่ดีที่สุด ซาดิโอ มาเน่ กองหน้าวัย 30 ปีของ ลิเวอร์พูล ฉลองวันเกิด 10 เม.ย.1992 ด้วยการยิงประตูสำคัญช่วยให้ต้นสังกัดรอดพ้นจากความปราชัยที่ เอติฮัด สเตเดี้ยม แม้เกมนี้ โม ซาลาห์ จะยังเท้าบอดต่อเนื่อง แต่อย่างน้อยสตาร์ทีมชาติอียิปต์ก็แอสซิสต์ให้ดาวยิงทีมชาติเซเนกัลสับไกในช่วงต้นครึ่งหลังเป็นประตูตีเสมอ 2-2 ของ เร้ด แมชีน จึงพอจะบอกได้ว่ามันน่าจะเป็นของขวัญวันเกิดปีนี้ที่มีความหมายที่สุดของพ่อค้าแข้งแอฟริกันซึ่งยังทำให้ทีมมีโอกาสลุ้นคว้าแชมป์ พรีเมียร์ลีก ต่อไปแม้ไม่อาจบุกมาคว่ำ แมนฯ ซิตี้ เพื่อแซงนำเป็นจ่าฝูงแทนได้ก็ตาม พร้อมกันนี้ มาเน่ ยังได้ชื่อว่าเป็นนักเตะคนที่สองในประวัติศาสตร์ พรีเมียร์ลีก ด้วยที่ยิงประตูได้ในวันเกิดนัดดวลกับทีมจ่าฝูงในวันเบิร์ธเดย์พอดี หลังจาก เวย์น รูนีย์ เป็นคนแรกที่ทำได้ในเกมบู๊กับ อาร์เซน่อล ฉลองวันเกิดอายุ 19 ปีเมื่อเดือนต.ค.2004   2.สงครามยังไม่จบ แน่นอนว่าผลเสมอ 2-2 ที่ เอติฮัด สเตเดี้ยม ทำให้ศึก พรีเมียร์ลีก ซีซั่นนี้ยังไม่ยุติง่ายๆแม้ ลิเวอร์พูล อาจหยุดฝันถึงการคว้าสี่แชมป์ไปก่อนเป็นการชั่วคราวเนื่องจากยังรั้งตำแหน่งรองจ่าฝูงเช่นเดิม อย่างไรก็ดี สองทีมคู่ปรับจะมีเกมให้บู๊กันต่ออีกนัดในวันเสาร์นี้เลยเนื่องจากถูกจับสลากให้ดวลกันในรอบตัดเชือกถ้วย เอฟเอคัพ ที่ เวมบลีย์ แต่เมื่อพิจารณาดูแล้ว เชื่อว่ามันน่าจะมีความแตกต่างไปจากเกมที่ เอติฮัด สเตเดี้ยม เมื่อวันอาทิตย์เนื่องจากก่อนจะถึงวันเสาร์นี้ ทั้งสองทีมมีคิวลงเล่นเกม แชมเปี้ยนส์ลีก รอบแปดทีมนัดสองในช่วงกลางสัปดาห์ ที่ต้องบอกอย่างนั้นก็เพราะว่าทีมของ เป๊ป กวาร์ดิโอล่า จะเจองานหนักก่อนสะสางบัญชีกับ เจอร์เก้น คล็อปป์ อีกยกเนื่องจาก แมนฯ ซิตี้ ต้องบุกไปเยือน แอตเลติโก มาดริด หลังจากเกมแรกทีมจ่าฝูง พรีเมียร์ลีก ซิวชัยได้แบบหืดจับ 1-0 แม้ตลอดทั้งเกมจะกดหัวทีมตราหมีไม่ให้บุกขึ้นมาส่องยิงได้เลยแม้แต่ครั้งเดียวก็ตาม ในทางกลับกัน หงส์แดง สามารถอุ่นใจได้มากกว่าเนื่องจากบุกไปสยบ เบนฟิก้า ได้ 3-1 จึงทำให้ คล็อปป์ สามารถพักนักเตะคีย์แมนบางรายได้ก่อนฟัดกับ แมนฯ ซิตี้ ที่ เวมบลีย์ เพื่อสานต่อโปรเจ็คสี่แชมป์ต่อไป ขณะที่ทีมของกุนซือสแปนิชน่าจะต้องส่งทีมชุดใหญ่ลงเล่นในแดนกระทิงดุเพื่อพยายามผลักดันเศรษฐี พรีเมียร์ลีก ซิวถ้วยหูใหญ่เป็นครั้งแรกในประวัติศาสตร์ของสโมสรให้จงได้   3.สารพัดสถิติที่ เอติฮัด สเตเดี้ยม -ดีโอโก้ โชต้า และ กาเบรียล เชซุส ยังรักษาสถิติยิงประตูได้ใน พรีเมียร์ลีก แล้วต้นสังกัดไม่เคยแพ้ได้ต่อไปโดยขุนพลทีม ลิเวอร์พูล มีสถิติไม่แพ้ 33 นัด (ชนะ 27 เสมอ6) ขณะที่สตาร์ทีม แมนฯ ซิตี้ มีสถิติไม่แพ้ 45 นัด (ชนะ 42เสมอ3) มีแค่ เจมส์ มิลเนอร์ (54) กับ ดาริอุส วาสเซลล์ (46) เท่านั้นที่เหนือกว่าทั้งคู่ -เป็นครั้งแรกใน พรีเมียร์ลีก ซีซั่นนี้ที่ แมนฯ ซิตี้ ออกนำคู่แข่งก่อน แต่ไม่ได้สามแต้มหลังจากพวกเขากำชัยได้ทั้งหมด 22 นัดหากเป็นฝ่ายได้ประตูขึ้นนำก่อน -เป็นครั้งแรกใน พรีเมียร์ลีก ที่ ลิเวอร์พูล กับ แมนฯ ซิตี้ เสมอกันทั้งสองเกมนับตั้งแต่ซีซั่น 2012/13 เป็นต้นมา -เป็นเกม พรีเมียร์ลีก นัดที่ห้าติดต่อกันแล้วที่ ลิเวอร์พูล ไม่ชนะ แมนฯ ซิตี้ (เสมอสามแพ้สอง) ซึ่งเป็นสถิติที่ยาวนานที่สุดเทียบเท่ากับที่เคยดวลกับ เรือใบสีฟ้า ก่อนหน้านี้ห้านัด และไม่ชนะเลยระหว่างเดือนพ.ย.2011-ธ.ค.2013 (เสมอสามแพ้สองเช่นกัน) -นับตั้งแต่ซีซั่น 2018/19 เทรนท์ อเล็กซานเดอร์ อาร์โนลด์ แอสซิสต์ใน พรีเมียร์ลีก ได้ 44 ประตูแล้วมากกว่าพ่อค้าแข้งทุกราย หากแต่แอสซิสต์ที่ทำให้ โชต้า ซัดตีเสมอ 1-1 ในเกมล่าสุดเป็นแอสซิสต์แรกที่แบ็คขวา ลิเวอร์พูล ทำได้กับ แมนฯ ซิตี้ ซึ่งเพิ่มเป็นคู่แข่งรายที่ 19 ในตาราง พรีเมียร์ลีก ซีซั่นปัจจุบัน   4.โปรแกรมที่เหลือของ แมนฯ ซิตี้ (วูล์ฟส์ (เยือน) พรีเมียร์ลีก รอการยืนยันวันเตะ) 13 เม.ย. แอตเลติโก มาดริด (เยือน) แชมเปี้ยนส์ลีก รอบแปดทีมนัดสอง 16 เม.ย.ลิเวอร์พูล (เวมบลีย์) เอฟเอคัพ รอบรองชนะเลิศ 20 เม.ย.ไบรท์ตัน (เหย้า) พรีเมียร์ลีก 23 เม.ย.วัตฟอร์ด (เหย้า) พรีเมียร์ลีก 26/27 เม.ย.เชลซี/เรอัล มาดริด แชมเปี้ยนส์ลีก รอบรองชนะเลิศนัดแรก (ในกรณีผ่านเข้ารอบได้สำเร็จ) 30เม.ย.ลีดส์ (เยือน) พรีเมียร์ลีก 3/4 พ.ค.เชลซี/เรอัล มาดริด แชมเปี้ยนส์ลีก รอบรองชนะเลิศนัดสอง (ในกรณีผ่านเข้ารอบได้สำเร็จ) 8 พ.ค.นิวคาสเซิ่ล (เหย้า) พรีเมียร์ลีก 14 พ.ค.เอฟเอคัพ รอบชิงชนะเลิศ (ในกรณีผ่านเข้ารอบได้สำเร็จ) 15 พ.ค.เวสต์แฮม (เยือน) พรีเมียร์ลีก 22 พ.ค.แอสตัน วิลล่า (เหย้า) พรีเมียร์ลีก 28 พ.ค.แชมเปี้ยนส์ลีก รอบชิงชนะเลิศ (ในกรณีผ่านเข้ารอบได้สำเร็จ)   5.โปรแกรมที่เหลือของ ลิเวอร์พูล 13 เม.ย.เบนฟิก้า (เหย้า) แชมเปี้ยนส์ลีก รอบแปดทีมสุดท้ายนัดสอง 16 เม.ย.แมนฯ ซิตี้ (เวมบลีย์) เอฟเอคัพ รอบรองชนะเลิศ 19 เม.ย.แมนฯ ยูไนเต็ด (เหย้า) พรีเมียร์ลีก 24 เม.ย.เอฟเวอร์ตัน (เหย้า) พรีเมียร์ลีก 26/27 เม.ย.บียาร์เรอัล/บาเยิร์น มิวนิค แชมเปี้ยนส์ลีก รอบรองชนะเลิศนัดแรก (ในกรณีผ่านเข้ารอบได้สำเร็จ) 30 เม.ย.นิวคาสเซิ่ล (เยือน) พรีเมียร์ลีก 3/4พ.ค.บียาร์เรอัล/บาเยิร์น มิวนิค แชมเปี้ยนส์ลีก รอบรองชนะเลิศนัดสอง (ในกรณีผ่านเข้ารอบได้สำเร็จ) 7 พ.ค.สเปอร์ส (เหย้า) พรีเมียร์ลีก 10 พ.ค.แอสตัน วิลล่า (เยือน) พรีเมียร์ลีก 14 พ.ค.เอฟเอคัพ รอบชิงชนะเลิศ (ในกรณีผ่านเข้ารอบได้สำเร็จ) 15 พ.ค.เซาธ์แฮมป์ตัน (เยือน) พรีเมียร์ลีก 22 พ.ค.วูล์ฟส์ (เหย้า) พรีเมียร์ลีก 28 พ.ค.แชมเปี้ยนส์ลีก รอบชิงชนะเลิศ (ในกรณีผ่านเข้ารอบได้สำเร็จ) [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ,neutral,liverpool,0
8,https://www.siamsport.co.th/football/premierleague/view/278882,ตามคาด!แมนยูไม่ลงโทษกรณีฉาวโรนัลโด้,"แมนเชสเตอร์ ยูไนเต็ด จะไม่ลงโทษ คริสเตียโน่ โรนัลโด้ กองหน้าซูเปอร์สตาร์ หลังจากที่นักเตะออกมาขอโทษจากกรณีทำเรื่องฉาวขว้างโทรศัพท์มือถือของแฟนบอลตัวน้อย เอฟเวอร์ตัน ในเกมที่ออกไปแพ้ ""ทอฟฟี่สีน้ำเงิน"" 0-1 เมื่อวันเสาร์ที่ผ่านมา โรนัลโด้ แสดงอาการตบะแตกหลังจากตนเองเล่นไม่ออกในเกมที่กูดิสัน พาร์ค โดยขว้างมือถือของเด็กน้อยรายหนึ่งซึ่งเป็นสาวก ""เอฟเวอร์โตเนี่ยน"" จนพังยับเยิน หลังจากนั้นแม่ของเด็กคนดังกล่าวเปิดเผยว่าลูกของเธอเป็นเด็กพิเศษ (ออทิสติก) มีรอยฟกช้ำจากเหตุการณ์ดังกล่าวด้วย จากกรณีนี้เจ้าหน้าที่ตำรวจได้ดำเนินการสืบสวนแล้ว ในขณะที่ ดาวยิงเจ้าของบัลลงดอร์ 5 สมัย ได้โพสต์ข้อความขอโทษกับเหตุการณ์ที่เกิดขึ้นผ่าน อินสตาแกรม เว็บไซต์ยอดนิยม แถมยังเชิญเจ้าหนูคนดังกล่าวไปชมเกมที่โอลด์ แทร็ฟฟอร์ด ด้วย สำหรับเหตุการณ์นี้ ""เดอะ ซัน"" สื่อดังในประเทศอังกฤษ รายงานว่าบอร์ดบริหารของ แมนฯ ยูไนเต็ด พอใจกับการที่ ""ซีอาร์ เซเว่น"" ออกมาขอโทษเรื่องนี้ และสโมสรจะไม่มีการสืบสวนเพิ่มเตม ที่สำคัญพวกเขาไม่มีบทลงโทษ โรนัลโด้ ด้วย [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
9,https://www.siamsport.co.th/football/premierleague/view/278880,แต้มเดียวก็โอเค!คล็อปป์รับได้ลิเวอร์พูลแซงแมนซิตี้ไม่สำเร็จ,"เร้ด แมชีน พลาดโอกาสแซงนำเป็นจ่าฝูงซึ่งมีโอกาสพลิกสถานการณ์ให้พวกเขาคว้าแชมป์ลีกเมืองผู้ดีได้เนื่องจากไม่อาจบุกมาสยบทีมเจ้าบ้านแม้จะมีผลงานก่อนหน้านี้ชนะรวด 10 นัดในลีกก็ตาม ""มันเป็นเกมที่น่าตื่นเต้น มันคล้ายกับกีฬาชกมวยเมื่อฝ่ายหนึ่งปล่อยให้การ์ดตกวินาทีเดียว อีกฝ่ายก็ปล่อยหมัดเด็ดที่สามารถน็อคได้ และคุณต้องสลัดอาการมึนทิ้งไปให้ได้ก่อนรับหมัดอีกชุดจากฝ่ายตรงข้าม"" กุนซือชาวเยอรมันเอ่ยหลังเกม ""ซิตี้ เริ่มเกมได้ดีกว่า แต่ครึ่งหลังเราเริ่มต้นได้เหนือกว่ามาก เมื่อเราคอนโทรลเกมได้ และผ่านบอลได้ เราก็สร้างความอันตรายให้กับพวกเขาได้ และมันทำให้เราได้ประตู"" ""ซิตี้ พยายามอาศัยการวิ่งที่ฉลาด พวกเขากดดันด้วยการผ่านบอลทะลุแนวรับของเรา"" ""เราสามารถเล่นกันได้ดีกว่านี้ แต่เราทำได้ดีแล้วในหลายๆจังหวะ"" ""เราโชคดีที่พวกเขาได้ประตู แต่มันเป็นลูกล้ำหน้า มันเป็นเกมที่ดี และเป็นผลลัพธ์ที่เราต้องยอมรับ"" ""มันเป็นเกมที่น่าเครียดมาก เราจะเจอกันอีกในอีกหกวันข้างหน้า มันเป็นเกมที่สนุก ผมชอบมากเลย!"" [ ไม่อนุญาตให้คัดลอกรูปภาพหรือนำไปเผยแพร่รูปภาพต่อไม่ว่าวิธีใดๆ ถ้าฝ่าฝืนมีความผิดตามกฎหมายที่ระบุไว้สูงสุด ] ",neutral,liverpool,0
