,URL,Content_title,Contents,Sentiment
0,https://www.thairath.co.th/sport/eurofootball/premierleague/2383405,"สัญญาณมา ""โรนัลโด"" เอ่ย 4 คำบอกใบ้ไม่ลาแมนยูฯ ส่งท้ายพรีเมียร์ลีกในบ้าน (คลิป)","แฟนๆ แมนยูฯ อาจได้เห็น โรนัลโด อยู่ล่าตาข่ายต่อไป หลังส่งสัญญาณบอกใบ้หลังเกมพรีเมียร์ลีกในบ้านนัดสุดท้ายของฤดูกาลนี้ วันที่ 3 พฤษภาคม 2565 ควันหลงฟุตบอลพรีเมียร์ลีก อังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะ เบรนท์ฟอร์ด 3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ 5 แต้ม ยังพอมีลุ้นโควตาไปเล่น ยูฟ่า แชมเปียนส์ลีก ฤดูกาลหน้า ในอีก 2 นัดสุดท้าย แม้ว่าจะแข่งมากกว่า ""ปืนใหญ่"" 2 เกมก็ตาม ส่วน ""เดอะ บีส์"" มี 40 คะแนน อยู่อันดับ 14 ตามเดิม หลังจบเกมนี้ แมนยูฯ ได้มีการเดินขอบคุณแฟนบอลรอบสนามโอลด์ แทรฟฟอร์ด เนื่องจากอีก 2 เกมที่เหลือในฤดูกาลนี้จะต้องออกไปเยือนทั้ง ไบรจ์ตัน วันที่ 7 พฤษภาคม และ คริสตัล พาเลซ วันที่ 22 พฤษภาคม ซึ่งในระหว่างนั้นกล้องก็ได้จับภาพไปที่ คริสเตียโน โรนัลโด ผู้ทำ 1 ประตูในเกมนี้ รวมเป็น 18 ลูก รั้งอันดับ 3 ดาวซัลโวพรีเมียร์ลีก ต่อจาก โมฮาเหม็ด ซาลาห์ (ลิเวอร์พูล 22 ประตู) และ ซอน เฮือง มิน (สเปอร์ส 19 ประตู) ทั้งนี้ โรนัลโด ที่ยังเหลือสัญญาจนถึงวันที่ 30 มิถุนายน ปี 2023 ถูกจับตามองว่าอาจย้ายทีมหลังจบซีซั่นนี้ หลังมีกระแสข่าวออกมาอย่างต่อเนื่องว่าไม่ใช่นักเตะที่เข้ากับระบบและแนวทางการเล่นของ เอริก เทน ฮาก ผู้จัดการทีมคนใหม่ที่จะอำลา อาแจ็กซ์ อัมสเตอร์ดัม มารับงานต่อจาก ราล์ฟ รังนิก ในฤดูกาลหน้า อย่างไรก็ตาม ดาวยิงวัย 37 ปี ได้พูดใส่กล้อง 4 คำว่า ""I'm not finished!"" ซึ่งแปลว่า ""ผมยังไม่จบ"" ทำให้บรรดาสื่อหลายสำนักและแฟนบอลที่ได้เห็นจังหวะนี้ พากันตีความว่าอาจเป็นสัญญาณบอกใบ้จากยอดดาวเตะทีมชาติโปรตุเกสว่า ภารกิจของเขากับ แมนยูฯ ยังไม่เสร็จสิ้น และอาจอยู่กับทีมต่อไป เพื่อช่วย ""ปิศาจแดง"" กลับมาประสบความสำเร็จในซีซั่นหน้า หลังจากที่สโมสรไม่ได้แชมป์ทุกรายการมานาน 5 ปีแล้ว โรนัลโด ยังตอกย้ำคำพูดปริศนาดังกล่าวด้วยการโพสต์ลงโซเชียลมีเดียส่วนตัวว่า ""นี่เป็นอีกครั้งที่ได้รับการสนับสนุนอย่างดีบนอัฒจันทร์ เราขอใช้โอกาสนี้ในเกมสุดท้ายของฤดูกาลที่ โอลด์ แทรฟฟอร์ด เพื่อขอบคุณแฟนบอลที่ยอดเยี่ยมของเราที่อดทนกับฤดูกาลที่ยากลำบากและไม่เคยทอดทิ้ง ขอบคุณเพื่อนๆ การสนับสนุนของพวกคุณยิ่งใหญ่เท่ากับโลกใบนี้สำหรับเรา และเป้าหมายของเราคือทำให้ดีกว่าเดิมทุกวัน เพื่อให้เราสามารถบรรลุทุกสิ่งที่เราต้องการ นั่นคือเกียรติยศสำหรับ แมนยูฯ"". ",neutral
1,https://www.thairath.co.th/sport/eurofootball/premierleague/2383370,"ช่วยผมที ""มาห์เรซ"" ปีกแมนฯ ซิตี้ ส่งสารถึง ""อีลอน มัสก์"" เจ้าของใหม่ทวิตเตอร์","ปีกจอมเลื้อยของ แมนฯ ซิตี้ ออกมาขอร้อง อีลอน มัสก์ หลังเจอปัญหาที่อยากให้เจ้าของทวิตเตอร์คนใหม่ช่วยดำเนินการให้ วันที่ 3 พฤษภาคม 2565ริยาด มาห์เรซ ปีกทีมชาติแอลจีเรีย สโมสรแมนเชสเตอร์ ซิตี้ จ่าฝูงศึกพรีเมียร์ลีก อังกฤษ โพสต์ข้อความล่าสุดบนทวิตเตอร์ส่วนตัว เพื่อขอความช่วยเหลือจาก อีลอน มัสก์ ซีอีโอของบริษัท เทสลา และ สเปซเอ็กซ์ที่เพิ่งเทคโอเวอร์ ทวิตเตอร์(Twitter) ภายใต้ข้อตกลงมูลค่ากว่า 4.4 หมื่นล้านดอลลาร์สหรัฐ (ราว 1.5 ล้านล้านบาท) ข้อความของ ริยาด มาห์เรซ ที่ได้ติดแท็กถึง อีลอน มัสก์ ระบุว่า ""พี่ชาย ได้โปรดทำให้เครื่องหมายถูกสีฟ้าของผมกลับคืนมาที"" ซึ่งดาวเตะแมนฯ ซิตี้ ต้องการให้เจ้าของทวิตเตอร์คนใหม่ช่วยกู้คืนสถานะการยืนยันบัญชีของเขา หลังจากเพิ่งโดนเพิกถอนเครื่องหมายดังกล่าวบนแพลตฟอร์มโซเชียลมีเดียเมื่อเร็วๆ นี้ แม้ว่าทวิตเตอร์ของ ริยาด มาห์เรซ จะมีผู้ติดตามมากกว่า 3.29 ล้านคน ซึ่งหลายคนเป็นเพื่อนร่วมทีมแมนฯ ซิตี้ และบรรดานักกีฬาอาชีพแต่บัญชีของดาวเตะวัย 31 ปีก็ยังไม่ได้รับการยืนยันตัวตนเหมือนนักฟุตบอลคนอื่นๆ ซึ่งอาจทำให้เหล่าผู้ติดตามเกิดความสับสนว่าเป็นตัวจริงหรือตัวปลอม สำหรับ ริยาด มาห์เรซ มีคิวนำทัพ แมนฯ ซิตี้ ไปเยือน เรอัล มาดริด ในศึกยูฟ่า แชมเปียนส์ลีก รอบรองชนะเลิศ นัดที่ 2 คืนวันพุธที่ 4 พฤษภาคมนี้ หลังจาก ""เรือใบสีฟ้า"" เปิดบ้านชนะ ""ราชันชุดขาว"" 4-3 ในเกมแรกเมื่อสัปดาห์ที่แล้ว. ",neutral
2,https://www.thairath.co.th/sport/eurofootball/otherleague/2383256,"สงครามไม่จบ สรุป 5 ผลกระทบ ""รัสเซีย"" ถูก ""ยูฟ่า"" แบนจากฟุตบอลต่อในฤดูกาลหน้า","สรุป 5 ผลกระทบที่รัสเซียได้รับจากการถูก สหพันธ์ฟุตบอลยุโรป ห้ามมีส่วนร่วมต่อเนื่องในฤดูกาลหน้า หลังสงครามกับยูเครนยังไม่จบ วันที่ 3 พฤษภาคม 2565 สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ทุกสโมสรและทีมชาติรัสเซียได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ซึ่งรวมถึง ฟุตบอลโลก 2022 และฟุตบอลโลกหญิง 2023 ด้วย เนื่องจากถูกตัดออกจากรอบคัดเลือกโซนยุโรป การประกาศล่าสุดของ ยูฟ่า ทำให้ รัสเซีย ได้รับผลกระทบ 5 ข้อ ดังนี้ 1. รัสเซีย จะไม่ได้รับการพิจารณาข้อเสนอในการขอเป็นเจ้าภาพจัดการแข่งขันฟุตบอลชิงแชมป์แห่งชาติยุโรปทั้ง 2 ครั้ง (ยูโร 2028 และ ยูโร 2032) ที่ยื่นเข้ามาเมื่อเดือนมีนาคม 2. รัสเซีย ถูกตัดสิทธิ์จากฟุตบอลหญิงชิงแชมป์แห่งชาติยุโรป ยูโร 2022 ในเดือนกรกฎาคมนี้ โดยให้ โปรตุเกส ผู้แพ้ในรอบเพลย์ออฟได้เข้ามาแข่งขันแทน 3. ทีมชาติรัสเซีย ทีมชาย จะไม่ได้แข่งขันใน ยูฟ่า เนชันส์ ลีก 2022-23 และจะโดนปรับให้เป็นทีมอันดับสุดท้ายของกลุ่ม 2 ลีกบี และเมื่อสิ้นสุดรอบแบ่งกลุ่ม ก็จะตกชั้นสู่ลีกซี โดยอัตโนมัติ 4. ทุกสโมสรจากรัสเซีย ทั้งทีมชายและทีมหญิง จะหมดสิทธิ์แข่งขันฟุตบอลถ้วยยุโรปทุกรายการในฤดูกาล 2022-23 ทั้ง ยูฟ่า แชมเปียนส์ลีก, ยูโรปาลีก และ ยูโรปา คอนเฟอเรนซ์ ลีก 5. ทีมชาติรัสเซีย หมดสิทธิ์แข่งขันฟุตบอลชิงแชมป์ยุโรป รุ่นอายุไม่เกิน 21 ปี ในปี 2023 รวมถึงฟุตบอลทุกรายการในระดับเยาวชน และทุกทัวร์นาเมนต์ของฟุตซอล. ",neutral
3,https://www.thairath.co.th/sport/eurofootball/uefa/2383170,"ลิเวอร์พูลเคยแพ้ 3 นัด ""เอเมรี"" เผย 2 สิ่งที่บียาร์เรอัลควรทำ ลุ้นแซงเข้าชิง UCL","กุนซือบียาร์เรอัล เผย 2 สิ่งที่ควรทำเพื่อพลิกแซงเข้าชิง ยูฟ่า แชมเปียนส์ลีก หลังพบว่า ลิเวอร์พูล เคยแพ้ 3 นัดในฤดูกาลนี้ วันที่ 3 พฤษภาคม 2565 อูไน เอเมรี ผู้จัดการทีมบียาร์เรอัล อันดับ 7 ลา ลีกา สเปน ให้สัมภาษณ์ก่อนเกม ยูฟ่า แชมเปียนส์ลีก รอบรองชนะเลิศ เลก 2 ในคืนนี้ 02.00 น. เวลาประเทศไทย ซึ่งจะเปิดบ้านต้อนรับ ลิเวอร์พูล รองจ่าฝูงพรีเมียร์ลีก อังกฤษ หลังจากออกไปแพ้ในเกมแรก 0-2 เมื่อสัปดาห์ที่แล้ว เวลานี้ บียาร์เรอัล ยังต้องลุ้นทำอันดับใน ลา ลีกา เพื่อคว้าโควตาไปเล่นฟุตบอลถ้วยยุโรปในฤดูกาลหน้า โดยตามหลัง เรอัล โซเซียดัด อันดับ 6 ซึ่งเป็นโควตาสุดท้ายที่จะได้ไป ยูโรปา คอนเฟอเรนซ์ ลีก อยู่ 4 คะแนน แต่หากคว้าแชมป์ยูฟ่า แชมเปียนส์ลีก ได้สำเร็จ ก็จะคว้าสิทธิ์ไปลุยรายการนี้ในรอบแบ่งกลุ่มฤดูกาลหน้าแบบอัตโนมัติ โดยไม่ต้องลุ้นอันดับในลีก แต่สถานการณ์ของ ""เรือดำน้ำสีเหลือง"" ถือว่าเป็นเรื่องยากพอสมควร ซึ่ง อูไน เอเมรี ได้พูดถึง 2 สิ่งที่ บียาร์เรอัล ต้องทำให้ได้หากต้องการเอาชนะ ลิเวอร์พูล เพื่อแซงกลับมาเข้ารอบชิงชนะเลิศ แต่ก็ยังพอมีหนทางอยู่บ้าง หลังจาก ""หงส์แดง"" เคยปราชัยมาแล้ว 3 นัดในฤดูกาลนี้ แบ่งเป็น 2 นัดในพรีเมียร์ลีก (แพ้ เวสต์แฮม ยูไนเต็ด 2-3 / แพ้ เลสเตอร์ ซิตี้ 0-1 เกมเยือนทั้ง 2 นัด) และอีก 1 เกมใน ยูฟ่า แชมเปียนส์ลีก (แพ้ อินเตอร์ มิลาน 0-1 เกมเหย้า) อดีตกุนซืออาร์เซนอล และ เซบีญา กล่าวว่า ""เราต้องเล่นให้ได้สมบูรณ์แบบที่สุด มันเป็นงานที่ยาก แต่เรากำลังวางแผนสำหรับเกมนี้ เราจำเป็นต้องค้นหาจุดแข็งของเราในบางสิ่ง และต้องทำในสิ่งที่ไม่มีใครทำได้ นั่นคือหนทางที่เราจะกลับมา นอกจากนั้นเราจะพยายามหาจุดอ่อนของ ลิเวอร์พูล ซึ่งเป็นบางอย่างที่ยังไม่มีใครทำในฤดูกาลนี้"". ",neutral
4,https://www.thairath.co.th/sport/eurofootball/premierleague/2383520,“รังนิก” ยอมรับ หลังแมนยูฯ ขาด “กรีนวูด” ทำให้ภาระส่วนใหญ่ตกไปอยู่ที่คนคนเดียว,"“ราล์ฟ รังนิก” ยอมรับ หลังจากแมนยูฯ หมดสิทธิ์ใช้งาน “กรีนวูด” ที่โดนคดีร้ายแรง ทำให้ภาระส่วนใหญ่ตกไปอยู่ที่คนคนเดียว วันที่ 3 พ.ค. 65 ควันหลงฟุตบอลพรีเมียร์ลีกอังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะเบรนท์ฟอร์ด3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ5 แต้ม ส่วน ""เดอะ บีส์"" มี 40 คะแนน อยู่อันดับ 14 ตามเดิม หลังจบการแข่งขัน ราล์ฟ รังนิกกุนซือชั่วคราวแมนเชสเตอร์ ยูไนเต็ด ยอมรับว่า ในช่วงซัมเมอร์ ทีมต้องเซ็นสัญญากับกองหน้าอย่างน้อย 2 คนหลังจากทีมสั่งพักงาน เมสัน กรีนวูด กองหน้าวัย 20 ที่โดนคดีร้ายแรง คือ ข่มขืน และ ทำร้ายร่างกายแฟนสาว แฮร์เรียต ร็อบสันจนเป็นข่าวไปทั่วโลก เพื่อให้แมนยูฯ สามารถแข่งขันกับทีมชั้นนำอื่นๆ ในพรีเมียร์ลีกได้ นับตั้งแต่ทีมไม่มี กรีนวูด ความหวังในการทำประตูส่วนใหญ่จึงตกเป็นของ คริสเตียโน โรนัลโด ดาวยิงชาวโปรตุเกส วัย 37 ปี เนื่องจากเอดินสัน คาวานี และมาร์คัส แรชฟอร์ด 2 กองหน้าของทีมยังไม่สามารถเค้นฟอร์มเก่งออกมาได้ ด้วยเหตุผลนี้ทำให้ รังนิก คิดว่าควรเซ็นสัญญากับกองหน้าเพิ่ม เพื่อช่วยแบ่งเบาภาระของโรนัลโด ราล์ฟ รังนิกกุนซือชั่วคราวแมนยูฯ เปิดเผยว่า “เราต้องเซ็นสัญญากับกองหน้าอย่างน้อย 2 คน เพื่อให้ทีมมีคุณภาพมากขึ้น ดูอย่างลิเวอร์พูลกับแมนฯ ซิตี้ พวกเขามีกองหน้า 5 หรือ 6 คน ส่วนทีมแมนยูฯ เรามีไม่มากนัก เมสัน กรีนวูด ก็เคยเป็นหนึ่งในกองหน้าของเรา แต่หลังจากเกมกับเวสต์แฮม เขาก็ไม่ได้เป็นส่วนหนึ่งของทีมอีกเลย” ",neutral
5,https://www.thairath.co.th/sport/eurofootball/premierleague/2383140,"รังเหย้า ""เลสเตอร์ ซิตี้"" ได้จัดศึกแชมป์ชนแชมป์ หลัง ""เวมบลีย์"" ติดงานใหญ่","คิง เพาเวอร์ สเตเดียม รังเหย้าของ เลสเตอร์ ซิตี้ จะเป็นสังเวียนตัดสินแชมป์ คอมมูนิตี้ ชิลด์ ในปีนี้แทนที่สนาม เวมบลีย์ สเตเดียม วันอังคารที่ 3 พฤษภาคม 2565 เดลี่ เมล สื่อกีฬาชื่อดังของอังกฤษ รายงานว่า สมาคมฟุตบอลอังกฤษ หรือ เอฟเอ เตรียมแผนการที่จะต้องใช้สนาม คิง เพาเวอร์ สเตเดียม รังเหย้าของ เลสเตอร์ ซิตี้ เป็นสังเวียนตัดสินแชมป์ คอมมูนิตี ชิลด์ ในปีนี้แทนที่สนาม เวมบลีย์ สเตเดียม โดยมีรายงานว่าในช่วงสัปดาห์ที่มีโปรแกรม คอมมูนิตี ชิลด์ สนาม เวมบลีย์ สเตเดียม เป็นเจ้าภาพจัดการแข่งขันฟุตบอลหญิง ยูโร ซึ่งโปรแกมจะแข่งขันในวันที่ 31 กรกฎาคม 2565 1 สัปดาห์ก่อนเปิดซีซั่น 2022-23 พอดี สำหรับ คอมมูนิตี ชิลด์ ในซีซั่นหน้ายังคงไม่สามารถหาข้อสรุปได้ว่าจะเป็นทีมไหนแข่งกับทีมไหน ซึ่งเป็นการนำแชมป์ พรีเมียร์ลีก มาดวลกับ แชมป์ เอฟเอ คัพ ซึ่งทาง ลิเวอร์พูล ได้ลุ้นแชมป์ทั้ง 2 รายการ โดยกำลังตัดสินแชมป์ลีกกับ แมนเชสเตอร์ ซิตี้ และ นัดชิง เอฟเอ คัพ พลพรรค ""หงส์แดง"" จะต้องดวลกับ เชลซี. ",positive
6,https://www.thairath.co.th/sport/eurofootball/uefa/2383136,"เผื่อใจไว้ ""คลอปป์"" วิเคราะห์เป็นฉากๆ ก่อนเกมบียาร์เรอัล-ลิเวอร์พูล UCL ยก 2","กุนซือลิเวอร์พูล วิเคราะห์สิ่งที่จะเกิดขึ้นก่อนเกมยูฟ่า แชมเปียนส์ลีก รอบรองฯ เลก 2 ย้ำไม่ประมาท แม้ชนะ บียาร์เรอัล มาก่อน วันที่ 3 พฤษภาคม 2565 เยอร์เกน คลอปป์ ผู้จัดการทีมลิเวอร์พูล รองจ่าฝูงพรีเมียร์ลีก อังกฤษ ให้สัมภาษณ์ก่อนเกม ยูฟ่า แชมเปียนส์ลีก รอบรองชนะเลิศ นัดที่ 2 ซึ่งจะไปเยือน บียาร์เรอัล ทีมอันดับ 7 ลา ลีกา สเปน ในคืนนี้ 02.00 น. ตามเวลาประเทศไทย หลังจากนัดแรกเปิดบ้านชนะไปก่อน 2-0 เมื่อสัปดาห์ที่แล้ว แม้จะกุมความได้เปรียบเหนือ บียาร์เรอัล แต่ เยอร์เกน คลอปป์ รีบออกตัวทันทีว่า ลิเวอร์พูล ห้ามประมาทโดยเด็ดขาด พร้อมวิเคราะห์ถึงสิ่งที่น่าจะเกิดขึ้นในเกมคืนนี้เป็นฉากๆ ว่า ""เราต้องพร้อมที่จะเล่นเกมนี้ให้ดีที่สุด เพราะพวกเขาจะพยายามทุกวิถีทางเพื่อให้ได้เข้ารอบชิงชนะเลิศแทนเราแน่ พวกเขาจะตั้งใจเล่นมากกว่าที่เราเปิดโอกาสในเกมแรก"" ""สิ่งที่ผมกังวลคือ สิ่งที่เราจะทำในเกมนี้ และเราต้องพร้อมรับมือกับความกดดัน แต่เราจะต้องไม่ตกเป็นฝ่ายตามหลัง 0-1 หรืออะไรทำนองนั้น สิ่งนั้นสามารถเกิดขึ้นได้ในการแข่งขันฟุตบอล แต่เราต้องมีทิศทางของเกมที่ถูกต้อง"" ""ถ้าพวกเขามีโอกาสได้ยิงตรงกรอบครั้งแรกของเกมนี้ก่อน แฟนบอลก็จะช่วยปลุกเร้าพวกเขาให้มีความฮึกเหิม และการได้โอกาสลุ้นในแต่ละครั้ง แฟนบอลก็จะยิ่งเพิ่มแรงกระตุ้นมากขึ้นไปอีก นั่นคือสิ่งที่จะเป็น"" สำหรับ เอสตาดิโอ เดอ ลา เซรามิกา หรือ ""เอล มาดรีกัล"" สนามเหย้าของ บียาร์เรอัล ซึ่งมีความจุ 23,500 ที่นั่ง ถือเป็นสนามปราบเซียนที่ทีมเยือนยากแก่การบุกมาเอาชนะ โดยฤดูกาลนี้ ""เรือดำน้ำสีเหลือง"" เพิ่งแพ้ครั้งเดียวใน ยูฟ่า แชมเปียนส์ลีก (แพ้ แมนเชสเตอร์ ยูไนเต็ด 0-2 / ชนะ 2 เสมอ 2) และเคยโค่น บาเยิร์น มิวนิก 1-0 ในรอบ 8 ทีม นัดแรกมาแล้ว. ทั้งนี้ ลิเวอร์พูล หวังเข้ารอบชิงชนะเลิศ เพื่อโอกาสคว้าแชมป์ยูฟ่า แชมเปียนส์ลีก สมัยที่ 7 หลังจากประสบความสำเร็จครั้งล่าสุดในฤดูกาล 2018-19 และยังอยู่ในเส้นทางลุ้นแชมป์ครบทั้ง 4 รายการของซีซั่นนี้ด้วย ",neutral
7,https://www.thairath.co.th/sport/eurofootball/premierleague/2383121,"แก่แต่ยังแกร่ง ""โรนัลโด"" ทุบ 1 สถิติผู้เฒ่าหลังยิงให้ แมนยูฯ ดับ ""เบรนท์ฟอร์ด""","แม้จะอายุเข้าสู่ 37 แต่ CR7 ทำ 1 สถิติใหม่หลังยิงให้ แมนยูฯ ปิดฉากซีซั่นในรังเหย้าด้วยชัยชนะเหนือ เบรนท์ฟอร์ด วันอังคารที่ 3 พฤษภาคม 2565 ควันหลงหลังจากที่ ""ปิศาจแดง"" แมนเชสเตอร์ ยูไนเต็ด สามารถเปิดรัง โอลด์ แทรฟเฟิร์ด เอาชนะ เบรนท์ฟอร์ด ไปด้วยสกอร์ 3-0 ใน เกมที่ 36 ของ พรีเมียร์ลีก อังกฤษ ประจำฤดูกาล 2021-22 เมื่อค่ำคืนที่ผ่านมา โดยในเกมนี้ คริสเตียโน โรนัลโด สตาร์หมายเลขที่ 7 ของ ""ปิศาจแดง"" ยิงได้ 1 ประตูในช่วงครึ่งหลัง พาทีมขึ้นนำ 2-0 นอกจากจะเป็นประตูขึ้นนำห่าง 2 ประตูในเกมนี้แล้วนั้น ยังเป็นประตูที่ 18 ในลีกซีซั่นนี้ด้วย ยิ่งไปกว่านั้นเจ้าตัวยังทุบ 1 สถิติ โดยเป็นนักเตะที่อายุ 37 ปี หรือมากกว่านั้น ที่ยิงได้มากสุดต่อหนึ่งฤดูกาล ที่ 18 ประตู เทียบเท่า จอห์นนี แฮนคอกส์ ของ วูล์ฟแฮมป์ตัน ที่ทำเอาไว้ ฤดูกาล 1955-1956 ซีซั่นนี้ คริสเตียโน โรนัลโด ยิงให้ ""ปิศาจแดง"" ไปแล้วทั้งหมด 24 ประตู 3 แอสซิสต์ จากการลงเล่น 38 นัดในทุกรายการ ""ปิศาจแดง"" ในเวลานี้เป็นเรื่องยากมากๆ ที่พวกเขาจะติดท็อป 4 เนื่องจากแข่งมากกว่า ทอตแนม ฮอตสเปอร์ อันดับ 4 และ อาร์เซนอล อันดับ 5 มากถึง 2 เกม และ คะแนนตามหลังอยู่ 5 คะแนน จึงอาจจะต้องไปเล่น ยูโรปา ลีก ในซีซั่นหน้าแทน. ",neutral
8,https://www.thairath.co.th/sport/eurofootball/premierleague/2383111,"ดีใจไม่สุด ""รังนิก"" เผย 2 เรื่องคาใจ แม้แมนยูฯ ชนะส่งท้ายพรีเมียร์ลีกในบ้าน","กุนซือชั่วคราว ยอมรับดีใจไม่สุด แม้ แมนยูฯ ชนะ เบรนท์ฟอร์ด ส่งท้ายเกมพรีเมียร์ลีกในบ้านฤดูกาลนี้ เผย 2 เรื่องใหญ่ที่คาใจ วันที่ 3 พฤษภาคม 2565ควันหลงฟุตบอลพรีเมียร์ลีก อังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะ เบรนท์ฟอร์ด 3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ5 แต้ม ยังพอมีลุ้นโควตาไปเล่น ยูฟ่า แชมเปียนส์ลีก ฤดูกาลหน้า ในอีก 2 นัดสุดท้าย แม้ว่าจะแข่งมากกว่า ""ปืนใหญ่"" 2 เกมก็ตาม ส่วน ""เดอะ บีส์"" มี 40 คะแนน อยู่อันดับ 14 ตามเดิม อย่างไรก็ตาม ราล์ฟ รังนิก กุนซือชั่วคราวยอมรับว่า แมนยูฯ อาจไม่ได้ไปเล่น ยูฟ่า แชมเปียนส์ลีก ตามเป้าหมายที่ตั้งใจไว้ หลังจากพลาดแชมป์ทุกรายการในซีซั่นนี้ โดยกล่าวถึง 2 เรื่องที่เขาผิดหวังว่า ""สุดท้ายแล้ว ผมก็ยังไม่มีความสุขกับผลงาน โดยเฉพาะช่วง 4-5 สัปดาห์ที่ผ่านมา ผมไม่ค่อยมีความสุขนักกับช่วงเวลา 6 เดือนนั้น (ที่ทำหน้าที่ผู้จัดการทีมชั่วคราว) เพราะผมคาดหวังว่าจะได้โควตาไปเล่น ยูฟ่า แชมเปียนส์ลีก นั่นคือเป้าหมายที่เรามี"" ""เราเสียผู้เล่นคนสำคัญไปหลายคน จากทีมที่ชนะ เวสต์แฮม (เมื่อวันที่ 22 มกราคม)แต่เกมถัดไปก็มีผู้เล่น 3 คนได้รับบาดเจ็บ และทีมอื่นก็ได้ผู้เล่นใหม่เข้ามาในตลาดนักเตะฤดูหนาว เรามีช่วงเวลาที่ดี เราเสียประตูน้อยลง แต่ในช่วง2-3 สัปดาห์ที่ผ่านมานั้น เราทำยังผลงานได้ไม่ดีเท่าที่ควร โดยทั่วไปแล้ว เราขาดความสม่ำเสมอ"" ",neutral
9,https://www.thairath.co.th/sport/eurofootball/premierleague/2383085,"ตำรวจวุ่น แฟน ""แมนยูฯ-เบรนท์ฟอร์ด"" ซัดนอกสนาม ส่งท้ายเกมพรีเมียร์ลีกในบ้าน (คลิป)","ตำรวจปราบจลาจลต้องเหนื่อยส่งท้ายเกมพรีเมียร์ลีกในบ้านฤดูกาลนี้ของ แมนยูฯ หลังแฟนบอลเจ้าถิ่นซัดกับทีมเยือนนอกสนามจนวุ่นวาย วันที่ 3 พฤษภาคม 2565 ควันหลงฟุตบอลพรีเมียร์ลีก อังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะ เบรนท์ฟอร์ด 3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6ลดช่องว่างที่ตามหลัง อาร์เซนอล อันดับ 4 เหลือ5 แต้ม ยังพอมีลุ้นโควตาไปเล่น ยูฟ่า แชมเปียนส์ลีก ฤดูกาลหน้า ในอีก 2 นัดสุดท้าย แม้ว่าจะแข่งมากกว่า ""ปืนใหญ่"" 2 เกมก็ตาม ส่วน ""เดอะ บีส์"" มี 40 คะแนน อยู่อันดับ 14 ตามเดิม เกมนี้ถือเป็นนัดสุดท้ายของฤดูกาลนี้ที่ แมนยูฯ จะได้ลงเล่นในบ้านของตัวเอง อย่างไรก็ตาม ช่วงก่อนเริ่มการแข่งขันกลับมีเหตุวุ่นวายนอกสนามโอลด์ แทรฟฟอร์ด เมื่อแฟนบอลทั้ง 2 ทีมเกิดการปะทะกันอย่างดุเดือด หลังจากสาวก ""ปิศาจแดง"" มีการรวมตัวประท้วง ""ตระกูลเกลเซอร์"" เจ้าของสโมสรชาวอเมริกันที่อยู่กับทีมมานาน 17 ปี พร้อมตะโกนสาปแช่ง โจเอล เกลเซอร์ หนึ่งในหัวเรือใหญ่ให้ไปตาย แต่เกิดการปะทะคารมกับกองเชียร์เบรนท์ฟอร์ด ผู้มาเยือน จนกลายเป็นเหตุชุลมุน เดลี เมล รายงานว่า แฟนบอลแมนยูฯ และ เบรนท์ฟอร์ด มีการขว้างปาสิ่งของใส่กัน รวมถึงมีการชกต่อยและจุดพลุควันด้วย ร้อนถึงตำรวจปราบจลาจลที่ต้องรีบเข้าไปห้ามปราม เพื่อไม่ให้เกิดเหตุการณ์รุนแรงบานปลาย ก่อนที่จะควบคุมสถานการณ์ได้ในที่สุด ทั้งนี้ แฟนบอลแมนยูฯ ส่วนหนึ่งได้วางแผนประท้วง ""ตระกูลเกลเซอร์"" ในแมตช์นี้ ด้วยการไม่เข้าไปชมเกมในสนามช่วง 17 นาทีแรก และนัดกันเดินออกจากสนามในช่วง 17 นาทีสุดท้าย ตามจำนวนปีที่เจ้าของสโมสรชาวอเมริกันเข้ามาบริหารทีมรัก แต่เวลานี้ไม่ได้แชมป์รายการใดๆ เลยเป็นเวลานานถึง 5 ปีแล้ว Manchester United fans clash with Brentford fans before the game earlier this evening. #manchesterunited #brentford #RedArmy #GlazersOut #football #PremierLeague pic.twitter.com/IjHvkzAfRm ",neutral
10,https://www.thairath.co.th/sport/eurofootball/uefa/2382987,ส่อง 3 สถานการณ์ “ลิเวอร์พูล” ก่อนบุกไปเยือน “บียาร์เรอัล” ใน “แชมเปียนส์ลีก”,ติดตาม 3 ความเคลื่อนไหวของ “ลิเวอร์พูล” ก่อนบุกไปเยือน “บียาร์เรอัล” ในศึก “ยูฟ่า แชมเปียนส์ลีก” รอบรองชนะเลิศ นัดสอง วันที่ 2 พ.ค. 65 ความเคลื่อนไหวก่อนการแข่งขันฟุตบอล ยูฟ่า แชมเปียนส์ลีก ฤดูกาล 2021-22 รอบรองชนะเลิศ นัดสอง ซึ่ง “หงส์แดง” ลิเวอร์พูล ที่เอาชนะมาก่อน 2-0 จะบุกไปเยือน “เรือดำน้ำสีเหลือง” บียาร์เรอัล ในวันพุธที่ 4 พ.ค. เวลา 02.00 น. ตามเวลาประเทศไทย  ล่าสุด ลิเวอร์พูล เอคโค สื่อชื่อดังของอังกฤษรายงานว่า “การฝึกซ้อมเมื่อช่วงเช้าของลิเวอร์พูลในวันนี้ ไร้เงาของคีย์แมนอย่าง โรแบร์โต เฟอร์มิโน ที่ยังไม่หายขาดจากอาการบาดเจ็บเท้า ที่ได้รับตั้งแต่เกมเอฟเอ คัพ รอบรองชนะเลิศกับแมนเชสเตอร์ ซิตี้ เมื่อเดือนที่แล้ว  อย่างไรก็ตาม ลิเวอร์พูลก็ยังพอมีข่าวดีอยู่บ้าง เพราะ ดิว็อค โอริกี กองหน้าทีมชาติเบลเยียม ที่พลาดเกมลีกกับ นิวคาสเซิล เนื่องจากมีอาการป่วย สามารถกลับมาลงซ้อมกับทีมได้ตามปกติ ส่วนแข้งอีก 2 รายอย่าง เคอร์ติส โจนส์ กองกลางชาวอังกฤษ กับ คอสตาส ซิมิกาส แบ็กซ้ายชาวกรีซ ที่ป่วยทั้งคู่ ก็กลับมาลงซ้อมได้ตามปกติ คาดว่าคลอปป์น่าให้ทั้งคู่ เรียกความฟิตเพื่อเตรียมพร้อมสำหรับโปรแกรมการแข่งขันที่เข้มข้น. ,neutral
11,https://www.thairath.co.th/sport/eurofootball/laliga/2383070,สรุปผลบอล ลา ลีกา-กัลโช่ เบติสเสมอเกตาเฟ อตาลันตาไล่เจ๊าซาแลร์ฯ ยังลุ้นตั๋วยุโรป,สรุปผลบอล 2 ลีกดัง เรอัล เบติส เสมอ เกตาเฟ ยังมีลุ้นตั๋วยูฟ่า แชมเปียนส์ลีก ด้าน อตาลันตา ไล่เจ๊า ยังพอมีหวังไปถ้วยยุโรป วันที่2 พฤษภาคม 2565 สรุปผลฟุตบอลเกมมันเดย์ไนต์ 2 ลีกดังของยุโรป เริ่มที่ ลา ลีกา สเปน นัดที่ 34 เกตาเฟ เปิดบ้านเสมอ เรอัล เบติส 0-0 ทำให้ เกตาเฟ เจ้าถิ่นมี 36 คะแนน รั้งอันดับ 15 ห่างจากโซนตกชั้น 5 แต้ม ส่วนทีมเยือน เรอัล เบติส มี 58 คะแนน อยู่อันดับ 5 ในโควตาไปเล่นยูโรปาลีก ฤดูกาลหน้า ตามหลัง แอตเลติโก มาดริด อันดับ 4 ในพื้นที่ตีตั๋วไปลุย ยูฟ่า แชมเปียนส์ลีก อยู่ 3 แต้ม ในขณะที่เหลืออีก 4 เกมสุดท้าย ส่วน กัลโช่ เซเรีย อา อิตาลี นัดที่ 35 อตาลันตา เปิดบ้านเสมอ ซาแลร์นิตานา ทีมท้ายตาราง 1-1 โดยทีมเยือนนำก่อนจาก เอแดร์ซอน ในนาทีที่ 27 แต่ มาริโอ ปาซาลิช มาตีเสมอให้เจ้าถิ่นได้ในช่วงท้ายเกม นาทีที่ 88 จบเกมนี้ อตาลันตา มี 56 คะแนนรั้งอันดับ 8ตามหลัง ลาซิโอ อันดับ 6 ซึ่งเป็นโควตาสุดท้ายที่จะได้ไปเล่นฟุตบอลถ้วยสโมสรยุโรป ฤดูกาลหน้า (ยูโรปา คอนเฟอเรนซ์ ลีก รอบเพลย์ออฟ) อยู่ 3 แต้ม ขณะที่ ซาแลร์นิตานา มี 26 คะแนน ยังหนีไม่พ้นโซนตกชั้น รั้งอันดับ 18 ตามหลัง กายารี อันดับ 17 ในโซนปลอดภัย 2 แต้ม แต่ ซาแลร์นิตานา แข่งน้อยกว่า 1 เกม ,neutral
12,https://www.thairath.co.th/sport/eurofootball/premierleague/2382200,เฮียโด้...มาแน่!!,"ศึกแดงเดือดในไทย ‘The Match Bangkok Century Cup 2022’ คริสเตียโน โรนัลโด จะมาด้วยเตะใน ราชมังคลากีฬาสถานอย่างแน่นอน ในฐานะที่เพจเล็กๆ อย่าง บี บางปะกง - Bebangpakong เป็นสื่อแรก ที่ออกมาเผยถึงแมตช์หยุดโลกที่เป็น Mission Impossible แทบจะเป็นไปไม่ได้เลย..ในบ้านเรา แต่แล้วมนุษย์อีเวนต์ ที่มีความบ้าระห่ำเกินพิกัด ชื่อเสี่ยวินิจ เลิศรัตนชัย ก็ทำมันให้เป็นจริงขึ้นมาจนได้ กับศึกแดงเดือดในไทย ‘The Match Bangkok Century Cup 2022’ ระหว่าง “หงส์แดง” ลิเวอร์พูล ว่าที่ 4 แชมป์เมเจอร์ในฤดูกาลนี้ กับ แชมป์หญ้าสวย “ปิศาจแดง” แมนเชสเตอร์ ยูไนเต็ด จะโคจรมาพบกันเป็นครั้งแรก บนแผ่นดินเอเชีย ที่กรุงเทพมหานคร ในวันที่ 12 ก.ค. 65 ผมจึงพยายามทำหน้าที่นำข้อมูลอัปเดตต่างๆ ของ ‘แดงเดือดอินไทยแลนด์’ มาฝากแฟนๆ ไทยรัฐสปอร์ตเป็นระยะ โดยเน้นข้อมูลที่ออกมาจากปากของเสี่ยวินิจเป็นหลัก เพื่อป้องกันข่าวลวงต่างๆ ที่จะออกมาสร้างความสับสนจากผู้ไม่หวังดีทั้งหลายแหล่ ที่พร้อมจะปล่อย Fake News ออกมาเพื่อดิสเครดิตคนจัด หรือสร้างความไม่น่าเชื่อถือต่างๆ นานา ซึ่งก็ไม่เข้าใจเหมือนกันว่าไอ้คนพวกนี้จะทำไปเพื่ออะไร? ในเมื่อสิ่งที่เสี่ยวินิจเขาทำ มันส่งผลดีต่อความเชื่อมั่นประเทศเราอย่างมหาศาล จะเรียกว่านี่เป็นการเปิดประเทศ ‘พีอาร์ไทยแลนด์’ ให้ผู้คนทั่วโลกได้รู้จักอย่างเต็มๆ ชนิดที่ภาครัฐ (แทบ) ไม่ต้องลงทุนควักกระเป๋าอะไรเลย พอถึงเวลาท่านผู้นำประเทศ อย่าง “บิ๊กตู่” พลเอกประยุทธ์ จันทร์โอชา ก็แต่งสูทเท่ๆ มาเป็นประธานเปิดในวันแข่งขัน..ได้สบายใจเฉิบ สำหรับข่าวอัปเดตล่าสุดที่เอามาฝากกันวันนี้ ก็คือการคอนเฟิร์มรายชื่อผู้เล่นของทั้ง 2 ทีม ว่าจะมีใครบ้างที่บินมาบู๊ศึก Red War ที่บ้านเรา โดยเสี่ยวินิจ ได้กรุณาส่งไลน์ส่วนตัวมาถึงผม โดยแจ้งรายชื่อของพลพรรค แมนฯ ยูไนเต็ด มาให้ผมดูก่อน 32 คนที่คอนเฟิร์มมาแล้วในเบื้องต้นว่ามาเมืองไทยแน่ในเดือน ก.ค.นี้ แบ่งเป็นนักเตะ 24 คน และสตาฟฟ์อีก 8 คน ซึ่งผู้เล่นผีแดง ที่ทางสโมสรแจ้งยืนยันรายชื่อมา นำโดย “CR7” คริสเตียโน โรนัลโด สตาร์ตัวเก๋าที่กำลังแบกปิศาจอยู่ ณ เวลานี้ รวมทั้ง บรูโน แฟร์นันเดซ เพลย์เมคเกอร์เพื่อนร่วมทีมชาติโปรตุเกสของ “เฮียโด้” ซึ่ง 24 แข้งเรด เดวิล ชุดลุยแดงเดือดที่เมืองไทย ประกอบด้วย คริสเตียโน โรนัลโด, เอดินสัน คาวานี, เทเดน เมงกี, อารอน วาน บิสซากา, ฆวน มาตาร์, ลุค ชอว์, มาร์คัส แรชฟอร์ด, สกอตต์ แมคโทมิเนย์, เดวิด ฮีตัน ราฟาเอล วาราน, วิกตอร์ ลินเดอร์เลิฟ, เดอร์มอต มี, ดิโอโก ดาโลต์, เอริก ไบญี่, เฟร็ด, ฮันนิบาล เมจบรี, แฮรี แม็คไกวร์, อเลฮานโดร การ์นาโช, อเล็กซ์ เดเลส, อันโธนีย์ อีลังกา, บรูโน แฟร์นันเดซ, ดาบิด เดเคอา, ดีน เฮนเดอร์สัน และ แอนดรูว์ วอลลิง แต่ไม่มีชื่อของ พอล ป็อกบา, เจดอน ซานโช, เจสซี ลินการ์ด คอนเฟิร์มมากับทีมชุดนี้ โดยไม่ได้แจ้งเหตุผลว่าเป็นเพราะอะไร? อย่างก็ตามลิสต์รายชื่อดังกล่าวอาจต้องมีการปรับเปลี่ยนกันอีก หากมีคนย้ายออกหรือย้ายเข้าหลังสิ้นสุดฤดูกาล รวมทั้ง ‘เอริก เทน ฮาก’ กุนซือคนใหม่ของ แมนฯ ยูไนเต็ด ที่สื่อต่างประเทศทุกสำนักต่างตีข่าวตรงกันว่าจะมาประเดิมคุมผีแดงเป็นนัดแรกที่เมืองไทยอย่างแน่นอน โดยกำหนดการเดินทางมาถึงกรุงเทพฯ แมนยูฯ จะมาถึงก่อนในวันที่ 8 หรือ 9 ก.ค. จากนั้น ลิเวอร์พูล จะตามมาในวันที่ 10 ก.ค. ซึ่งจะมีการแจ้งรายชื่อผู้เล่นมาให้ฝ่ายจัดอย่างเป็นทางการอีกไม่นานนี้ ซึ่งได้รับการยืนยันว่าทั้งหมดจะเป็นทีมชุดใหญ่ล้วนๆ ส่วนจะมีใครบ้างต้องรอติดตามกันอีกครั้ง นอกจากนี้ เสี่ยวินิจ ยังเผยกับผมด้วยว่า สัปดาห์หน้า ตนจะเดินทางไปอังกฤษ ที่สโมสรแมนเชสเตอร์ ยูไนเต็ด เพื่อคุยถึงรายละเอียดต่างๆ ให้สะเด็ดน้ำ หลังจากสัปดาห์ก่อนเพิ่งบินไปคุยกับลิเวอร์พูล หลังจบเกมแดงเดือดที่แอนฟิลด์มาแล้ว คาดว่าจะมีความเคลื่อนไหวของการเตรียมงานมาอัปเดตกันอีกเพียบ ส่วนเรื่องของบัตรเข้าชมจำนวน 59,000 ใบ ตอนนี้บัตรในประเทศจำหน่ายหมดเกลี้ยงไปแล้ว ซึ่งตนกำลังเจรจาที่จะดึงเอาบัตรโควตาต่างประเทศบางส่วนมาขายให้แฟนบอลบ้านเรา แต่ก็ไม่รู้ว่าจะเพียงพอต่อความต้องการหรือเปล่า? ยิ่ง “พี่โด้” คอนเฟิร์ม ว่ามาด้วยอย่างนี้แล้ว คงไม่ต้องพูดถึง ยิ่งใกล้วันแข่ง เข้ามาเท่าไร บัตรจะยิ่งหายาก..ยิ่งกว่าทองคำ อย่างไม่ต้องสงสัยกันเลย!!! - บี บางปะกง - ",neutral
13,https://www.thairath.co.th/sport/eurofootball/laliga/2382137,ไร้สปิริต,"ปิดจ๊อบได้เป็นที่เรียบร้อยสำหรับ “ราชันชุดขาว” เรอัล มาดริด ยักษ์ใหญ่จากแดนกระทิงดุ ที่ผงาดคว้าแชมป์ลา ลีกา สมัยที่ 35 ของสโมสร ได้เป็นที่เรียบร้อยหลังไล่อัดเอสปันญอลไปยับเยิน 4-0 ก่อนแข่ง “ชุดขาว” ขอแค่ 1 แต้ม ก็จะคว้า แชมป์แล้ว แต่ยี่ห้อ “ราชันชุดขาว” ไม่มีแผ่วจัดหนัก เพื่อเอาใจแฟนบอลที่เข้ามาชมเต็มความจุในซานติอาโก เบอร์นาบิว จัดไป 4 ดอกให้ “ไอ้นกแก้ว” กลับบ้านไปแบบจุกๆ ซึ่งจบการแข่งขันก็ได้มีการมอบแชมป์ ลา ลีกา ให้กับเรอัล มาดริด ทันทีโดยไม่ต้องรอลงเล่นในบ้านเกมนัดสุดท้าย เพราะจบเกมนี้ยังไง มาดริดก็แชมป์ ยกถ้วยมามอบเลยทีเดียวให้มันจบๆ สำหรับการคว้าแชมป์ในครั้งนี้ต้องยกเครดิต ให้ 2 แข้งจอมเก๋า อย่างคาริม เบนเซมา กองหน้า ทีมชาติฝรั่งเศส และลูกา โมดริช กองกลางจอมเทคนิคทีมชาติโครเอเชีย เพราะทั้ง 2 คน เป็นคน ที่แบกทีมจนมาถึงแชมป์ ไม่ใช่ว่าจะดิสเครดิตบรรดาดาวรุ่งที่โชว์ฟอร์ม ได้อย่างยอดเยี่ยมอย่างโรดรีโก หรือวินิซิอุส จูเนียร์ แต่ก็ต้องยอมรับว่าทั้งสองซีซันนี้ฮอตจริงๆ โดยเฉพาะ เบนเซมา ดาวยิงวัย 34 ปี ระเบิดฟอร์มสุดยอดยิงไป ทั้งหมด 42 ประตู จาก 42 เกม ที่ลงทำการแข่งขัน หากนับเฉพาะในลีก “เบนซ์” กดไป 26 ประตูจาก 30 นัด ถือว่าเป็นผลงานที่ดีที่สุดนับตั้งแต่ย้ายมาเล่นที่แห่งนี้ 13 ปีแล้ว นอกจากจะนำเป็นดาวซัลโวแล้ว เบนเซมา ยังขึ้นนำบนตารางแอสซิสต์อีกด้วย หลังจากส่งให้ เพื่อนร่วมทีม “ชุดขาว” ยิงได้ถึง 11 ประตู เท่ากับ อุสมาน เดมเบเล ปีกทีมชาติฝรั่งเศสของบาร์เซโลนา ส่วนอีกรายก็คือ โมดริช กองกลางร่างเล็กที่เป็นมดงานทั้งเชื่อมเกมและคอยหาโอกาสจ่ายบอลสวยๆให้เพื่อนร่วมทีมจบสกอร์ เช่นเดียวกันบางครั้งเจ้าตัวก็ได้โอกาสลองยิงบ้าง ลูกที่ติดตามากที่สุดก็คือในเกมยูฟ่า แชมเปียนส์ ลีกที่พบกับเชลซี ตอนนั้น “สิงห์บลู” บุกมานำเรอัล มาดริด 0-3 ซึ่งโมดริชโชว์เทพ เปิดบอลปั่นไซด์ก้อยโค้งให้โรดรีโกสอดเข้ามายิงบอลเข้าไปตุงตาข่าย เป็นประตูตีไข่แตก ซึ่งการส่งดังกล่าวเป็นการจุดประกายให้ เรอัล มาดริด พลิกกลับมาเข้ารอบตัดเชือกได้สำเร็จ นอกจากการส่งแล้วการเชื่อมเกมของโมดริช ถือว่าสำคัญมากๆเช่นกัน การคว้าแชมป์ของเรอัล มาดริด ครั้งนี้ ก็สร้างสถิติใหม่ขึ้นมาเช่นกัน แต่เป็นส่วนบุคคล คนแรกก็คือ คาร์โล อันเชลอตติ นายใหญ่ชาวอิตาเลียนที่กลายเป็นกุนซือคนแรกที่คว้าแชมป์ลีก ได้ทั้ง 5 ลีกใหญ่ หลังก่อนหน้านี้กวาดแชมป์ลีกกับ เอซี มิลาน (อิตาลี), เชลซี (อังกฤษ), บาเยิร์น มิวนิก (เยอรมนี) และปารีส แซงต์ แชร์กแมง (ฝรั่งเศส) แต่ในวันที่น่าจะมีความสุขสุดๆของพลพรรคชุดขาว ก็มีคนสังเกตว่าในการฉลองแชมป์ครั้งนี้ มีผู้เล่นเรอัล มาดริด หายไป 1 คน ไม่ยอมมาเฉลิม ฉลองความสำเร็จ คิดว่าท่านผู้อ่านคงนึกออกว่านักเตะคนนั้น คือใคร แกเร็ธ เบล ปีกทีมชาติเวลส์นั่นเอง!! เจ้าตัวออกมาให้ข่าวว่ามีอาการบาดเจ็บที่หลัง ทำให้ไม่สามารถเดินทางมาร่วมฉลองแชมป์ได้ ซึ่งก็ไม่แปลกใจในการขาดหายไปของเบล เพราะปกติแล้ว เบลก็ไม่เคยมีกิจกรรมอะไรกับเพื่อนร่วมทีมมาดริดอยู่แล้ว เรียกได้ว่ามีหน้าที่ลงซ้อมและลงแข่งเท่านั้น ส่วนเรื่องอื่นๆ เบลไม่เคย สนใจเพื่อนร่วมทีมเลย จะอ้างว่าเจ็บก็คงไม่ใช่ เพราะขนาดเอเดน อาซาร์ เจ็บยังมาร่วมฉลองเลย การกระทำในครั้งนี้ก็ยิ่งเป็นการตอกย้ำว่า เบล นั้นเป็นแข้งที่ไร้สปิริตจริงๆ จึงไม่แปลกใจที่สาวก “ชุดขาว” จะโห่ไล่ ให้ออกจากสโมสรไป!! มะระหวาน ",neutral
14,https://www.thairath.co.th/sport/eurofootball/otherleague/2381625,"เปิด 10 แข้งตัวท็อปของ ""ไรโอลา"" เอเย่นต์ดังผู้ล่วงลับ พ่วง 3 การย้ายทีมแพงสุด","เปิดรายชื่อ 10 นักเตะบิ๊กเนมที่ มิโน ไรโอลา เอเย่นต์ดังผู้ล่วงลับเคยดูแล พร้อม 3 ดีลย้ายทีมแพงสุด มี 1 รายทุบสถิติโลก วันที่ 1 พฤษภาคม 2565 ไทยรัฐสปอร์ต รวบรวมรายชื่อนักเตะชั้นนำ 10 คนที่ มิโน ไรโอลา เอเย่นต์นักฟุตบอลชื่อดังระดับโลก เคยทำหน้าที่ดูแล หลังจากเจ้าตัวเพิ่งเสียชีวิตเมื่อวานนี้ (30 เมษายน 2565) ในวัยเพียง 54 ปี ด้วยโรคประจำตัว 1. เออร์ลิง ฮาแลนด์ (นอร์เวย์ / สโมสรปัจจุบัน โบรุสเซีย ดอร์ทมุนด์) 2. มัทไธส์ เดอ ลิกต์ (เนเธอร์แลนด์ /สโมสรปัจจุบัน ยูเวนตุส) 3. จานลุยจิ ดอนนารุมมา (อิตาลี /สโมสรปัจจุบัน ปารีส แซงต์ แชร์กแมง) 4. พอล ป็อกบา (ฝรั่งเศส / สโมสรปัจจุบัน แมนเชสเตอร์ ยูไนเต็ด) 5. มาร์โก แวร์รัตติ(อิตาลี / สโมสรปัจจุบัน ปารีส แซงต์ แชร์กแมง) 6. เดนเซล ดัมฟรีส์ (เนเธอร์แลนด์ / สโมสรปัจจุบัน อินเตอร์ มิลาน) 7. เฮนริค มคิตาร์ยาน (อาร์เมเนีย / สโมสรปัจจุบัน โรมา) 8. มาริโอ บาโลเตลลี (อิตาลี / สโมสรปัจจุบัน อดานา เดมีร์สปอร์) 9. ซลาตัน อิบราฮิโมวิช (สวีเดน/ สโมสรปัจจุบัน เอซี มิลาน) 10. โรเมลู ลูกากู (เบลเยียม / สโมสรปัจจุบัน เชลซี) * เอเย่นต์ปัจจุบัน เฟเดริโก ปาสโตเรลโล (แยกทางกับ มิโน ไรโอลา เดือนเมษายน ปี 2018) นอกจากนี้ มิโน ไรโอลา ยังเคยอยู่เบื้องหลังการซื้อขายผู้เล่นที่สั่นสะเทือนตลาดนักเตะมาแล้วมากมาย ซึ่งดาวดังที่มีมูลค่าการย้ายทีมแพงที่สุด 3 ราย มีดังนี้ 1. พอล ป็อกบา (ยูเวนตุส ไป แมนยูฯ) - ค่าตัว 89 ล้านปอนด์ (3,916 ล้านบาท)ปี 2016 * สถิติโลกในเวลานั้น 2. โรเมลู ลูกากู (เอฟเวอร์ตัน ไป แมนยูฯ) - ค่าตัว 75ล้านปอนด์ (3,300 ล้านบาท) ปี 2017 3. มัทไธส์ เดอ ลิกต์ (อาแจกซ์ อัมสเตอร์ดัม ไป ยูเวนตุส) -ค่าตัว67.5 ล้านปอนด์ (2,970 ล้านบาท) ปี 2019 ",neutral
15,https://www.thairath.co.th/sport/eurofootball/premierleague/2381436,เชื่อเมียแล้วเจริญ,ถือว่าเป็นข่าวสุดเซอร์ไพรส์เลยทีเดียวสำหรับการต่อสัญญาฉบับใหม่ของเจอร์เกน คลอปป์ กุนซือชาวเยอรมันกับลิเวอร์พูล รองจ่าฝูง พรีเมียร์ลีก หลังจากที่กุนซือเลือดเบียร์ได้ตัดสินใจ อยู่ในถิ่นแอนฟิลด์ต่อไปอีก 2 ปี จนถึงปี 2026 หลายคนอาจจะงงว่าแค่กุนซือต่อสัญญาฉบับใหม่ทำไมถึงต้องเซอร์ไพรส์ด้วย เนื่องจากมันเป็นเรื่องปกติของโลกลูกหนัง!! ก็เพราะก่อนหน้านี้คลอปป์ได้ออกมาประกาศยืนยันแล้วว่าจะคุมทัพ “หงส์แดง” เป็นครั้งสุดท้ายและจะไม่มีการต่อสัญญาฉบับใหม่ออกไปอีกหลังจากของเดิมจะหมดลงในปี 2024 ซึ่งก่อนหน้านี้ก็มีนักข่าวได้สัมภาษณ์ถึงเรื่องนี้ และคลอปป์ก็ยืนยันมาตลอดว่าเตรียมวางมือจากถิ่นแอนฟิลด์ จะว่าไปเมื่อช่วงกลางซีซัน กุนซือวัย 54 ปี ก็ยังยันคำพูดเดิมอยู่เลย นั่นแหละถึงได้บอกว่ามันเซอร์ไพรส์ เพราะปกติแล้วคลอปป์นั้น พูดแล้วคือคำไหนคำนั้นแสดงว่าเรื่องนี้มันต้องมีเงื่อนงำแน่นอน แม้หลายคนอาจจะสงสัย แต่สาวก “เดอะ ค็อป” ไม่คิดที่จะสงสัยเรื่องนี้เลยก็เพราะไม่อยาก ให้คลอปป์อำลาทีมอยู่แล้ว เนื่องจาก “หงส์แดง” ในมืออดีตกุนซือดอร์ทมุนด์นั้น มีแต่พุ่งขึ้นเรื่อยๆ และยังไม่มีแววว่าจะกลายเป็นดาวตกเลย แถมฤดูกาลนี้ก็ยังมีลุ้นถึง 4 แชมป์ การมีกุนซือที่ได้ขึ้นชื่อว่าเก่งที่สุดในโลกอยู่ในทีมมันย่อมดีกับทีมอยู่เสมอ ไม่ว่านักเตะเก่า ไปใหม่มาหมุนเวียนกันแค่ไหน แต่มีเทรนเนอร์ที่เจ๋ง และมีแบบแผนก็สามารถปรับนักเตะเข้าสู่ทีมได้เสมอ ดูได้จากหลุยส์ ดิอาซ ปีกความเร็วสูงทีมชาติ โคลอมเบียเพิ่งย้ายมาจากปอร์โต เมื่อช่วงเปิดตลาด รอบสองเดือนมกราคมแท้ๆ แต่คลอปป์ก็สามารถจูนให้เข้ากับทีมได้ทันทีตั้งแต่เกมแรก เหมือนกับเล่นกับทีมชุดนี้มาแล้ว 4-5 ปี เลยทีเดียว จะบอกว่านักเตะปรับตัวได้เร็ว นั่นก็คือส่วนหนึ่ง แต่ถ้าคนเป็นกุนซือไม่มีกึ๋นและไม่เจ๋งมากพอก็คงไม่สามารถปรับนักเตะให้เข้ากับทีมได้ไว ยิ่งนักเตะละตินอเมริกาด้วยแล้วโอกาสที่ จะเข้ากับลีกผู้ดีได้ทันทีแทบจะหาได้ยาก เคสนี้สำหรับ “มะระหวาน” ยกเครดิตให้คลอปป์จริงๆ ซึ่งการอยู่ต่อของคลอปป์สร้างขวัญและกำลังใจให้กับแข้ง “หงส์แดง” อย่างมากเลยทำให้แอบคิดไม่ได้ว่าการต่อสัญญาครั้งนี้เป็นกลยุทธ์ในการเสริมกำลังใจครั้งใหญ่ในการล่า 4 แชมป์ เพราะถ้าคลอปป์ยืนยันคำเดิมว่าไม่ต่อสัญญา อำลาทีมแน่ มันกระทบต่อจิตใจนักเตะไม่มากก็น้อย แต่พอบอกว่าอยู่ต่ออีก 2 ปี เชื่อว่าแข้ง “หงส์แดง” นั้นฮึกเหิมแบบขีดสุดเลยทีเดียว ย้อนกลับไปเรื่องการเซ็นสัญญาของคลอปป์ เล็กน้อย ตอนแรกที่บอกว่ามันมีเงื่อนงำ เพราะตอนข่าวประกาศออกมามันรู้สึกแบบนั้นจริงๆ แต่พอมาฟังคลอปป์ให้สัมภาษณ์แล้วถึงบางอ้อเลยทีเดียวที่ต่อสัญญาฉบับใหม่ เพราะอุลล่า เมียสุดที่รักอยากให้อยู่ต่อ เมื่อศรีภรรยาสุดที่รักพูดขนาดนี้แล้วพ่อบ้านดีเด่นอย่างคลอปป์มีรึจะยอมขัดใจ ถ้าพูดถึงเรื่องนี้ก็นึกถึงเซอร์อเล็กซ์ เฟอร์กูสัน ตำนานกุนซือชาวสกอตมีช่วงหนึ่งก็ตัดสินใจอำลา “ปิศาจแดง” เช่นกัน แต่พอเมียบอกให้อยู่ต่อ “เฟอร์กี้” ก็กลับลำคุมทีมต่อเช่นกัน สงสัยคำที่ชอบพูดกันว่า “ชายใดเชื่อฟังภรรยา เจริญทุกคน” คงจะเป็นเรื่องจริง ดูจาก “เฟอร์กี้” คว้าแชมป์เป็นว่าเล่น ขณะที่ “คลอปป์” นั้นก็เตรียมจะดำเนินรอยตาม ในไม่ช้า!! มะระหวาน ,neutral
16,https://www.thairath.co.th/sport/eurofootball/uefa/2383320,"สามล้อถูกหวย ""สกอตแลนด์"" รับส้มหล่นจาก ""รัสเซีย"" หลังยูฟ่าแบนต่อฤดูกาลหน้า","สกอตแลนด์ กลายเป็น ""สามล้อถูกหวย"" ในพริบตา หลัง สหพันธ์ฟุตบอลยุโรป สั่งแบน รัสเซีย ต่อเนื่อง เหตุสงครามกับยูเครนยังไม่จบ วันที่ 3 พฤษภาคม 2565 ควันหลงจากการที่ สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ ทุกสโมสรและทีมชาติรัสเซีย ได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ล่าสุด ยูฟ่า ยังประกาศเรื่องการอัปเดตโควตาของลีกต่างๆ ที่ได้สิทธิ์ไปเล่น ยูฟ่า แชมเปียนส์ลีก ฤดูกาลหน้า หลังริบสิทธิ์คืนจากสโมสรรัสเซีย 2 ที่ (รอบแบ่งกลุ่ม 1 ทีม / รอบคัดเลือก รอบ 3 อีก 1 ทีม) ส่งผลให้โควตาดังกล่าวตกมาถึงศึกสกอตติช พรีเมียร์ชิพ ลีกสูงสุดของสกอตแลนด์ ซึ่งมีค่าสัมประสิทธิ์ของ ยูฟ่า รองลงมาจาก รัสเซีย แทน ก่อนหน้านี้ โควตายูฟ่า แชมเปียนส์ลีก ของ สกอตแลนด์จะให้ทีมแชมป์ลีกไปเล่นในรอบคัดเลือก รอบ 3 ส่วนอันดับ 2 จะเริ่มต้นในรอบคัดเลือก รอบ 2 แต่จากการประกาศล่าสุดของ ยูฟ่า ทำให้แชมป์สกอตติช พรีเมียร์ชิพ จะได้ผ่านเข้าสู่รอบแบ่งกลุ่ม ยูฟ่า แชมเปียนส์ลีก โดยอัตโนมัติ ขณะที่อันดับ 2 ก็จะถูกปรับขึ้นมาเริ่มต้นในรอบคัดเลือก รอบ 3 แทน ซึ่งเวลานี้ 2 ทีมที่กำลังแย่งโควตากัน คือ กลาสโกว์ เซลติก จ่าฝูง และ กลาสโกว์ เรนเจอร์ส อันดับ 2 โดยทั้งคู่การันตีตั๋วรายการนี้แน่นอนแล้ว เหลือเพียงแย่งแชมป์กันเท่านั้น ",neutral
17,https://www.thairath.co.th/sport/eurofootball/otherleague/2383256,"สงครามไม่จบ สรุป 5 ผลกระทบ ""รัสเซีย"" ถูก ""ยูฟ่า"" แบนจากฟุตบอลต่อในฤดูกาลหน้า","สรุป 5 ผลกระทบที่รัสเซียได้รับจากการถูก สหพันธ์ฟุตบอลยุโรป ห้ามมีส่วนร่วมต่อเนื่องในฤดูกาลหน้า หลังสงครามกับยูเครนยังไม่จบ วันที่ 3 พฤษภาคม 2565 สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ทุกสโมสรและทีมชาติรัสเซียได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ซึ่งรวมถึง ฟุตบอลโลก 2022 และฟุตบอลโลกหญิง 2023 ด้วย เนื่องจากถูกตัดออกจากรอบคัดเลือกโซนยุโรป การประกาศล่าสุดของ ยูฟ่า ทำให้ รัสเซีย ได้รับผลกระทบ 5 ข้อ ดังนี้ 1. รัสเซีย จะไม่ได้รับการพิจารณาข้อเสนอในการขอเป็นเจ้าภาพจัดการแข่งขันฟุตบอลชิงแชมป์แห่งชาติยุโรปทั้ง 2 ครั้ง (ยูโร 2028 และ ยูโร 2032) ที่ยื่นเข้ามาเมื่อเดือนมีนาคม 2. รัสเซีย ถูกตัดสิทธิ์จากฟุตบอลหญิงชิงแชมป์แห่งชาติยุโรป ยูโร 2022 ในเดือนกรกฎาคมนี้ โดยให้ โปรตุเกส ผู้แพ้ในรอบเพลย์ออฟได้เข้ามาแข่งขันแทน 3. ทีมชาติรัสเซีย ทีมชาย จะไม่ได้แข่งขันใน ยูฟ่า เนชันส์ ลีก 2022-23 และจะโดนปรับให้เป็นทีมอันดับสุดท้ายของกลุ่ม 2 ลีกบี และเมื่อสิ้นสุดรอบแบ่งกลุ่ม ก็จะตกชั้นสู่ลีกซี โดยอัตโนมัติ 4. ทุกสโมสรจากรัสเซีย ทั้งทีมชายและทีมหญิง จะหมดสิทธิ์แข่งขันฟุตบอลถ้วยยุโรปทุกรายการในฤดูกาล 2022-23 ทั้ง ยูฟ่า แชมเปียนส์ลีก, ยูโรปาลีก และ ยูโรปา คอนเฟอเรนซ์ ลีก 5. ทีมชาติรัสเซีย หมดสิทธิ์แข่งขันฟุตบอลชิงแชมป์ยุโรป รุ่นอายุไม่เกิน 21 ปี ในปี 2023 รวมถึงฟุตบอลทุกรายการในระดับเยาวชน และทุกทัวร์นาเมนต์ของฟุตซอล. ",neutral
18,https://www.thairath.co.th/sport/eurofootball/premierleague/2383085,"ตำรวจวุ่น แฟน ""แมนยูฯ-เบรนท์ฟอร์ด"" ซัดนอกสนาม ส่งท้ายเกมพรีเมียร์ลีกในบ้าน (คลิป)","ตำรวจปราบจลาจลต้องเหนื่อยส่งท้ายเกมพรีเมียร์ลีกในบ้านฤดูกาลนี้ของ แมนยูฯ หลังแฟนบอลเจ้าถิ่นซัดกับทีมเยือนนอกสนามจนวุ่นวาย วันที่ 3 พฤษภาคม 2565 ควันหลงฟุตบอลพรีเมียร์ลีก อังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะ เบรนท์ฟอร์ด 3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6ลดช่องว่างที่ตามหลัง อาร์เซนอล อันดับ 4 เหลือ5 แต้ม ยังพอมีลุ้นโควตาไปเล่น ยูฟ่า แชมเปียนส์ลีก ฤดูกาลหน้า ในอีก 2 นัดสุดท้าย แม้ว่าจะแข่งมากกว่า ""ปืนใหญ่"" 2 เกมก็ตาม ส่วน ""เดอะ บีส์"" มี 40 คะแนน อยู่อันดับ 14 ตามเดิม เกมนี้ถือเป็นนัดสุดท้ายของฤดูกาลนี้ที่ แมนยูฯ จะได้ลงเล่นในบ้านของตัวเอง อย่างไรก็ตาม ช่วงก่อนเริ่มการแข่งขันกลับมีเหตุวุ่นวายนอกสนามโอลด์ แทรฟฟอร์ด เมื่อแฟนบอลทั้ง 2 ทีมเกิดการปะทะกันอย่างดุเดือด หลังจากสาวก ""ปิศาจแดง"" มีการรวมตัวประท้วง ""ตระกูลเกลเซอร์"" เจ้าของสโมสรชาวอเมริกันที่อยู่กับทีมมานาน 17 ปี พร้อมตะโกนสาปแช่ง โจเอล เกลเซอร์ หนึ่งในหัวเรือใหญ่ให้ไปตาย แต่เกิดการปะทะคารมกับกองเชียร์เบรนท์ฟอร์ด ผู้มาเยือน จนกลายเป็นเหตุชุลมุน เดลี เมล รายงานว่า แฟนบอลแมนยูฯ และ เบรนท์ฟอร์ด มีการขว้างปาสิ่งของใส่กัน รวมถึงมีการชกต่อยและจุดพลุควันด้วย ร้อนถึงตำรวจปราบจลาจลที่ต้องรีบเข้าไปห้ามปราม เพื่อไม่ให้เกิดเหตุการณ์รุนแรงบานปลาย ก่อนที่จะควบคุมสถานการณ์ได้ในที่สุด ทั้งนี้ แฟนบอลแมนยูฯ ส่วนหนึ่งได้วางแผนประท้วง ""ตระกูลเกลเซอร์"" ในแมตช์นี้ ด้วยการไม่เข้าไปชมเกมในสนามช่วง 17 นาทีแรก และนัดกันเดินออกจากสนามในช่วง 17 นาทีสุดท้าย ตามจำนวนปีที่เจ้าของสโมสรชาวอเมริกันเข้ามาบริหารทีมรัก แต่เวลานี้ไม่ได้แชมป์รายการใดๆ เลยเป็นเวลานานถึง 5 ปีแล้ว Manchester United fans clash with Brentford fans before the game earlier this evening. #manchesterunited #brentford #RedArmy #GlazersOut #football #PremierLeague pic.twitter.com/IjHvkzAfRm ",neutral
19,https://www.thairath.co.th/sport/eurofootball/otherleague/2381625,"เปิด 10 แข้งตัวท็อปของ ""ไรโอลา"" เอเย่นต์ดังผู้ล่วงลับ พ่วง 3 การย้ายทีมแพงสุด","เปิดรายชื่อ 10 นักเตะบิ๊กเนมที่ มิโน ไรโอลา เอเย่นต์ดังผู้ล่วงลับเคยดูแล พร้อม 3 ดีลย้ายทีมแพงสุด มี 1 รายทุบสถิติโลก วันที่ 1 พฤษภาคม 2565 ไทยรัฐสปอร์ต รวบรวมรายชื่อนักเตะชั้นนำ 10 คนที่ มิโน ไรโอลา เอเย่นต์นักฟุตบอลชื่อดังระดับโลก เคยทำหน้าที่ดูแล หลังจากเจ้าตัวเพิ่งเสียชีวิตเมื่อวานนี้ (30 เมษายน 2565) ในวัยเพียง 54 ปี ด้วยโรคประจำตัว 1. เออร์ลิง ฮาแลนด์ (นอร์เวย์ / สโมสรปัจจุบัน โบรุสเซีย ดอร์ทมุนด์) 2. มัทไธส์ เดอ ลิกต์ (เนเธอร์แลนด์ /สโมสรปัจจุบัน ยูเวนตุส) 3. จานลุยจิ ดอนนารุมมา (อิตาลี /สโมสรปัจจุบัน ปารีส แซงต์ แชร์กแมง) 4. พอล ป็อกบา (ฝรั่งเศส / สโมสรปัจจุบัน แมนเชสเตอร์ ยูไนเต็ด) 5. มาร์โก แวร์รัตติ(อิตาลี / สโมสรปัจจุบัน ปารีส แซงต์ แชร์กแมง) 6. เดนเซล ดัมฟรีส์ (เนเธอร์แลนด์ / สโมสรปัจจุบัน อินเตอร์ มิลาน) 7. เฮนริค มคิตาร์ยาน (อาร์เมเนีย / สโมสรปัจจุบัน โรมา) 8. มาริโอ บาโลเตลลี (อิตาลี / สโมสรปัจจุบัน อดานา เดมีร์สปอร์) 9. ซลาตัน อิบราฮิโมวิช (สวีเดน/ สโมสรปัจจุบัน เอซี มิลาน) 10. โรเมลู ลูกากู (เบลเยียม / สโมสรปัจจุบัน เชลซี) * เอเย่นต์ปัจจุบัน เฟเดริโก ปาสโตเรลโล (แยกทางกับ มิโน ไรโอลา เดือนเมษายน ปี 2018) นอกจากนี้ มิโน ไรโอลา ยังเคยอยู่เบื้องหลังการซื้อขายผู้เล่นที่สั่นสะเทือนตลาดนักเตะมาแล้วมากมาย ซึ่งดาวดังที่มีมูลค่าการย้ายทีมแพงที่สุด 3 ราย มีดังนี้ 1. พอล ป็อกบา (ยูเวนตุส ไป แมนยูฯ) - ค่าตัว 89 ล้านปอนด์ (3,916 ล้านบาท)ปี 2016 * สถิติโลกในเวลานั้น 2. โรเมลู ลูกากู (เอฟเวอร์ตัน ไป แมนยูฯ) - ค่าตัว 75ล้านปอนด์ (3,300 ล้านบาท) ปี 2017 3. มัทไธส์ เดอ ลิกต์ (อาแจกซ์ อัมสเตอร์ดัม ไป ยูเวนตุส) -ค่าตัว67.5 ล้านปอนด์ (2,970 ล้านบาท) ปี 2019 ",neutral
20,https://www.thairath.co.th/sport/eurofootball/uefa/2383320,"สามล้อถูกหวย ""สกอตแลนด์"" รับส้มหล่นจาก ""รัสเซีย"" หลังยูฟ่าแบนต่อฤดูกาลหน้า","สกอตแลนด์ กลายเป็น ""สามล้อถูกหวย"" ในพริบตา หลัง สหพันธ์ฟุตบอลยุโรป สั่งแบน รัสเซีย ต่อเนื่อง เหตุสงครามกับยูเครนยังไม่จบ วันที่ 3 พฤษภาคม 2565 ควันหลงจากการที่ สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ ทุกสโมสรและทีมชาติรัสเซีย ได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ล่าสุด ยูฟ่า ยังประกาศเรื่องการอัปเดตโควตาของลีกต่างๆ ที่ได้สิทธิ์ไปเล่น ยูฟ่า แชมเปียนส์ลีก ฤดูกาลหน้า หลังริบสิทธิ์คืนจากสโมสรรัสเซีย 2 ที่ (รอบแบ่งกลุ่ม 1 ทีม / รอบคัดเลือก รอบ 3 อีก 1 ทีม) ส่งผลให้โควตาดังกล่าวตกมาถึงศึกสกอตติช พรีเมียร์ชิพ ลีกสูงสุดของสกอตแลนด์ ซึ่งมีค่าสัมประสิทธิ์ของ ยูฟ่า รองลงมาจาก รัสเซีย แทน ก่อนหน้านี้ โควตายูฟ่า แชมเปียนส์ลีก ของ สกอตแลนด์จะให้ทีมแชมป์ลีกไปเล่นในรอบคัดเลือก รอบ 3 ส่วนอันดับ 2 จะเริ่มต้นในรอบคัดเลือก รอบ 2 แต่จากการประกาศล่าสุดของ ยูฟ่า ทำให้แชมป์สกอตติช พรีเมียร์ชิพ จะได้ผ่านเข้าสู่รอบแบ่งกลุ่ม ยูฟ่า แชมเปียนส์ลีก โดยอัตโนมัติ ขณะที่อันดับ 2 ก็จะถูกปรับขึ้นมาเริ่มต้นในรอบคัดเลือก รอบ 3 แทน ซึ่งเวลานี้ 2 ทีมที่กำลังแย่งโควตากัน คือ กลาสโกว์ เซลติก จ่าฝูง และ กลาสโกว์ เรนเจอร์ส อันดับ 2 โดยทั้งคู่การันตีตั๋วรายการนี้แน่นอนแล้ว เหลือเพียงแย่งแชมป์กันเท่านั้น ",neutral
