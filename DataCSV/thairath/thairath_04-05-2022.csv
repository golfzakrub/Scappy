,URL,Content_title,Contents,Sentiment
0,https://www.thairath.co.th/sport/eurofootball/uefa/2383787,ลิเวอร์พูล ทำได้ พลิกนรกแซงดับ บียาร์เรอัล ทะลุเข้าชิง ยูฟ่า แชมเปียนส์ลีก,"""หงส์แดง"" ลิเวอร์พูล บุกมาแซงเอาชนะ บียาร์เรอัล ถึงถิ่น รวมผล 2 นัด หงส์แดง เข้ารอบชิงชนะเลิศยูฟ่า แชมเปียนส์ลีก ได้สำเร็จ การแข่งขันฟุตบอลยูฟ่า แชมเปียนส์ลีก ฤดูกาล 2021-22 รอบรองชนะเลิศ นัดสอง ประจำวันอังคารที่ 3 พ.ค. 65 “เรือดำน้ำสีเหลือง” บียาร์เรอัล จากสเปน เปิดสนามเอสตาดิโอ เดล ลา เซรามิกา รับการมาเยือนของ “หงส์แดง” ลิเวอร์พูล จากอังกฤษ โดยนัดแรก ลิเวอร์พูล เปิดบ้านชนะมาได้ก่อน 2-0 เปิดฉากครึ่งแรกมาแค่ 3 นาที บียาร์เรอัล ได้ประตูขึ้นนำ 1-0 จากจังหวะที่ เปอร์วิส เอสตูปินัน เปิดบอลจากฝั่งซ้ายเข้ากรอบเขตโทษ เอเตียนน์ กาปู ปาดเข้ากลางให้ บูลาย เดีย ซัดเข้าไปไม่เหลือซาก จากนั้นนาทีที่ 11 โอกาสของลิเวอร์พูล เมื่อ แอนดรูว์ โรเบิร์ตสัน เปิดบอลเข้ากรอบเขตโทษ ดิโอโก โชตา ได้ยิงแต่โดนไม่เต็ม บอลหลุดออกหลังไป ถัดมานาทีเดียว บียาร์เรอัล ได้ลุ้นจากการยิงไกลของ ดานี ปาเรโฆ แต่บอลพุ่งหลุดกรอบไป ถึงนาทีที่ 40 บียาร์เรอัล หนีเป็น 2-0 จากจังหวะที่ เอเตียนน์ กากู เปิดบอลจากฝั่งขวาเข้าเขตโทษให้ ฟรานซิส โกคูแลง ขึ้นโหม่งเข้าไปตุงตาข่าย จบครึ่งแรก บียาร์เรอัล ออกนำ ลิเวอร์พูล 2-0 กลับมาเล่นต่อครึ่งหลัง นาทีที่ 54 ลิเวอร์พูล เกือบได้ประตู เมื่อ เทรนต์ อเล็กซานเดอร์ อาร์โนลด์ ยิงไกลด้วยขวา บอลแฉลบไปชนคานออกหลังอย่างน่าเสียดาย จากนั้นนาทีที่ 55 ลิเวอร์พูล ได้ลุ้นต่อเนื่อง ติอาโก อัลคันทารา ยิงไกล แต่บอลตรงตัว เกโรนิโม รุลลี ถึงนาทีที่ 62 ลิเวอร์พูล ไล่มาเป็น 1-2 โมฮาเหม็ด ซาลาห์ จ่ายบอลเข้าเขตโทษฝั่งขวาให้ ฟาบินโญ ยิงด้วยขวา บอลลอดขา เกโรนิโม รุลลี เข้าไป นาทีที่ 65 ลิเวอร์พูล เกือบตีเสมอ เมื่อ หลุยส์ ดิอาซ ซัดด้วยขวาในเขตโทษ บอลแฉลบไปชนเสาออกไป นาทีที่ 67 ลิเวอร์พูล ตีเสมอ 2-2 เทรนต์ อเล็กซานเดอร์ อาร์โนลด์ เปิดบอลเข้ากรอบเขตโทษ หลุยส์ ดิอาซ โหม่งเข้าไปตุงตาข่าย และในนาทีที่ 74 ลิเวอร์พูล แซงนำ 3-2 นาบี เกอิตา เปิดบอลยาวขึ้นมาให้ ซาดิโอ มาเน แตะบอลหนีผู้รักษาประตูที่วิ่งออกมาจนได้หลุดมายิงโล่งๆ เข้าไปไม่พลาด นาทีที่ 85 บียาร์เรอัล ต้องมาเหลือ 10 คน เมื่อ เอเตียนน์ กาปู ที่มีใบเหลืองติดตัวก่อนหน้านี้ ไปทำฟาวล์ เคอร์ติส โจนส์ ทำให้โดนใบเหลืองที่สองกลายเป็นใบแดงถูกไล่ออกจากสนามไป ช่วงเวลาที่เหลือทั้งสองทีมทำอะไรกันเพิ่มไม่ได้ จบเกม ลิเวอร์พูล บุกมาชนะ บียาร์เรอัล 3-2 รวมผล 2 นัด ลิเวอร์พูล ชนะ 5-2 ผ่านเข้ารอบชิงชนะเลิศได้สำเร็จ ไปรอพบผู้ชนะระหว่าง เรอัล มาดริด หรือ แมนเชสเตอร์ ซิตี้ ในวันเสาร์ที่ 28 พ.ค. นี้ ที่สนามสต๊าด เดอ ฟรองซ์ ประเทศฝรั่งเศส รายชื่อ 11 ตัวจริงของทั้ง 2 ทีม บียาร์เรอัล: เกโรนิโม รุลลี (GK), ฮวน ฟอยธ์, ราอูล อัลบิโอล, เปา ตอร์เรส, เปอร์วิส เอสตูปินัน, โจวานี โล เซลโซ, ดานี ปาเรโฆ, เอเตียนน์ กาปู, ฟรานซิส โกคูแลง, เคราร์ด โมเรโน, บูลาย เดีย ลิเวอร์พูล: อลิสสัน เบคเกอร์ (GK), เทรนต์ อเล็กซานเดอร์ อาร์โนลด์, อิบราฮิมา โกนาเต, เฟอร์จิล ฟาน ไดค์, แอนดรูว์ โรเบิร์ตสัน, ฟาบินโญ, นาบี เกอิตา, ติอาโก อัลคันทารา, ดิโอโก โชตา, โมฮาเหม็ด ซาลาห์ และ ซาดิโอ มาเน ",neutral
1,https://www.thairath.co.th/sport/eurofootball/otherleague/2383791,"""บอร์นมัธ"" เฉือน ""ฟอเรสต์"" ซิวตั๋วเลื่อนชั้นสู่พรีเมียร์ลีก ทีมที่ 2 ต่อจากฟูแลม","""เดอะ เชอร์รีส์"" บอร์นมัธ เปิดบ้านเอาชนะ นอตติงแฮม ฟอเรสต์ การันตีรองแชมป์ลีก เดอะ แชมเปียนชิพ พร้อมคว้าตั๋วเลื่อนชั้นสู่พรีเมียร์ลีก อังกฤษ ฤดูกาลหน้า เป็นทีมที่ 2 การแข่งขันฟุตบอล ลีก เดอะ แชมเปียนชิพ อังกฤษ เมื่อคืนวันอังคารที่ 3 พ.ค. 65 บอร์นมัธ รองจ่าฝูง เปิดบ้านรับการมาเยือนของ ""เจ้าป่า"" นอตติงแฮม ฟอเรสต์ อันดับ 3 ของตาราง ผลปรากฏว่า บอร์นมัธ เอาชนะ นอตติงแฮม ฟอเรสต์ ไปหวุดหวิด 1-0 โดย บอร์นมัธ ได้ประตูในนาทีที่ 83 จากการยิงของ คีฟเฟอร์ มัวร์ ทั้งนี้ จากชัยชนะดังกล่าวทำให้ บอร์นมัธ เก็บเพิ่มเป็น 85 คะแนน การันตีตำแหน่งรองแชมป์ ลีก เดอะ แชมเปียนชิพ เรียบร้อย โดยมีแต้มมากกว่า ฟอเรสต์ อันดับ 3 และ ฮัดเดอร์สฟิลด์ อันดับ 4 อยู่ 6 คะแนน และเหลือการแข่งขันอีกนัดเดียว ทำให้ บอร์นมัธ กลายเป็นทีมที่ 2 ที่ได้เลื่อนชั้นสู่พรีเมียร์ลีก อังกฤษ ฤดูกาลหน้า ต่อจาก ฟูแลม. ",positive
2,https://www.thairath.co.th/sport/eurofootball/premierleague/2383776,"""โรนัลโด"" แจงชัด กรณีโดนอ่านปากแบบผิดๆ หลังเกม แมนยูฯ ทุบ เบรนท์ฟอร์ด","คริสเตียโน โรนัลโด ดาวยิงแมนเชสเตอร์ ยูไนเต็ด ออกมาชี้แจงหลังถูกอ่านปากแบบผิดๆ หลังจบเกมเปิดบ้านชนะ เบรนท์ฟอร์ด วันที่ 4 พ.ค. 65 ความเคลื่อนไหวหลังศึกฟุตบอลพรีเมียร์ลีก อังกฤษ เมื่อคืนวันจันทร์ที่ผ่านมา ซึ่ง ""ปิศาจแดง"" แมนเชสเตอร์ ยูไนเต็ด เปิดสนามโอลด์ แทรฟเฟิร์ด เอาชนะ เบรนท์ฟอร์ด ไป 3-0 และถือเป็นเกมนัดสุดท้ายในบ้านของพวกเขาในฤดูกาลนี้อีกด้วย ทั้งนี้ หลังจบเกมบรรดานักเตะ แมนยูฯ ได้มีการเดินขอบคุณแฟนบอลรอบสนามโอลด์ แทรฟเฟิร์ด โดยมีการอ่านปากจังหวะที่ โรนัลโด ที่มีข่าวว่าอาจจะอำลาทีมหลังจบฤดูกาลนี้ พูดใส่กล้องว่า ""I'm not finished!"" ซึ่งแปลว่า ""ผมยังไม่จบ"" ทำให้สื่อหลายสำนักและแฟนบอลที่ได้เห็นจังหวะนี้พากันตีความว่า โรนัลโด อาจตัดสินใจอยู่กับปิศาจแดงต่อไป อย่างไรก็ตาม โรนัลโด ได้เข้ามาคอมเมนต์ในไอจีแฟนคลับรายหนึ่งว่า ""ผมไม่ได้พูดแบบนั้น"" ซึ่งหมายความว่าอนาคตของ โรนัลโด กับ แมนเชสเตอร์ ยูไนเต็ด ยังคงคลุมเครือต่อไป ว่าเขาจะยังคงเป็นส่วนหนึ่งของทีมในฤดูกาลหน้า ภายใต้การคุมทัพของผู้จัดการทีมคนใหม่อย่าง เอริก เทน ฮาก หรือไม่. ",positive
3,https://www.thairath.co.th/sport/eurofootball/premierleague/2383676,สภาเมือง “ลิเวอร์พูล” เตรียมความพร้อมสำหรับ “รถแห่ฉลองแชมป์” ของทีม “หงส์แดง”,สื่ออังกฤษรายงานว่า สโมสรลิเวอร์พูลกับสภาเมืองลิเวอร์พูล กำลังเตรียมความพร้อมสำหรับ “รถแห่ฉลองแชมป์” ของทีม “หงส์แดง” วันที่ 3 พ.ค. 65 ลิเวอร์พูล เอคโค สื่อชื่อดังของอังกฤษ รายงานว่า สโมสรลิเวอร์พูลกับสภาเมืองลิเวอร์พูล กำลังเจรจากันเพื่อเตรียมความพร้อมสำหรับจัดงาน “พาเหรดฉลองแชมป์” หลังทางสภาเมืองพิจารณาว่าทีม “หงส์แดง” มีโอกาสคว้าแชมป์รายการใหญ่ได้ในฤดูกาลนี้ รวมถึงอาจจะเป็นทีมแรกในประวัติศาสตร์ที่คว้า 4 แชมป์ได้สำเร็จ อย่างไรก็ตามในตอนนี้รายละเอียดต่างๆ ของขบวนพาเหรดยังถูกเก็บไว้เป็นความลับ แต่เอกสารบนเว็บไซต์ของสภาเมืองลิเวอร์พูลแสดงให้เห็นว่าผู้มีส่วนเกี่ยวข้องกำลังเตรียมการสำหรับ พาเหรดฉลองแชมป์ ที่อาจเกิดขึ้นในปี 2022 โดยรายงานการประชุมคณะรัฐมนตรีเมื่อวันศุกร์ที่ผ่านมาระบุว่า ขออนุญาตให้บริษัทรับจัดงานอีเวนต์แห่งหนึ่งเป็นผู้นำรับผิดชอบงานสาธารณะขนาดใหญ่ที่อาจเกิดขึ้นในปี 2022 การตัดสินใจที่จะอนุมัติเหตุการณ์ดังกล่าวกำลังดำเนินการภายใต้วาระเร่งด่วนที่จำเป็นต้องได้รับการอนุมัติจากคณะรัฐมนตรีโดยเร็วที่สุด ถ้าหากลิเวอร์พูลสามารถผ่านด่าน บียาร์เรอัล ไปได้ ก็จะทะลุเข้ารอบชิงชนะเลิศ ยูฟ่า แชมเปียนส์ลีก ไปพบกับผู้ชนะระหว่าง แมนเชสเตอร์ ซิตี้ กับ เรอัล มาดริด นอกจากนี้ก็กำลังขับเคี่ยวกับ แมนฯ ซิตี้ เพื่อแย่งชิงแชมป์พรีเมียร์ลีกอย่างหนัก โดยลิเวอร์พูลตามหลังอยู่เพียง 1 แต้มเท่านั้น และอีกหนึ่งถ้วยสำคัญคือการพบกันอีกครั้งของ ลิเวอร์พูล และ เชลซี เพื่อชิงถ้วย เอฟเอ คัพ ในวันเสาร์ที่ 14 พฤษภาคมนี้ หลังจากที่ก่อนหน้านี้พบกันในรอบชิงชนะเลิศคาราบาว คัพ ซึ่ง “หงส์แดง” เป็นฝ่ายเอาชนะไป เมื่อสโมสรใกล้จะประสบความสำเร็จในการแข่งขันสามรายการ สภาต้องดำเนินการอย่างรวดเร็วเพื่อรับเตรียมแผนรับมือและการอนุญาตที่จำเป็นเพื่อจัดขบวนพาเหรด ซึ่งต้องมีการปรึกษาหารืออย่างรวดเร็วกับผู้อยู่อาศัยและธุรกิจตามเส้นทางที่เป็นไปได้ โดยคาดว่าจะมีการเปิดเผยรายละเอียดเพิ่มเติมเกี่ยวกับแผนขบวนพาเหรดในเร็วๆ นี้. ,neutral
4,https://www.thairath.co.th/sport/eurofootball/premierleague/2383801,"สุดเฉียบ ""คลอปป์"" เผยคำพูดช่วงพักครึ่ง ก่อนลิเวอร์พูลพลิกอัดบียาร์เรอัล เข้าชิง ชปล.","เยอร์เกน คลอปป์ กุนซือลิเวอร์พูล เผยคำพูดช่วงพักครึ่งที่ทำให้ทีมสามารถพลิกกลับมาเอาชนะ บียาร์เรอัล เข้ารอบชิงชนะเลิศ ยูฟ่า แชมเปียนส์ลีก ได้สำเร็จ วันที่ 4 พ.ค. 65 เยอร์เกน คลอปป์ ผู้จัดการทีม ""หงส์แดง"" ลิเวอร์พูล เผยคำพูดช่วงพักครึ่งเพื่อแก้เกมจากที่ตามหลัง 0-2 พลิกกลับมาแซงเอาชนะ “เรือดำน้ำสีเหลือง” บียาร์เรอัล 3-2 ในศึกยูฟ่า แชมเปียนส์ลีก รอบรองชนะเลิศ นัดสอง รวมผล 2 นัด ลิเวอร์พูล ชนะ 5-2 ผ่านเข้ารอบชิงชนะเลิศได้สำเร็จ เกมนี้ บียาร์เรอัล นำก่อน 2-0 จาก บูลาย เดีย นาทีที่ 3 และ ฟรานซิส โกคูแลง นาทีที่ 41 ก่อนที่ครึ่งหลัง ลิเวอรืพูล จะมายิงแซง 3 ประตูรวดจาก ฟาบินโญ นาทีที่ 62, หลุยส์ ดิอาซ นาทีที่ 67 และ ซาดิโอ มาเน นาทีที่ 74 ทำให้ ลิเวอร์พูล ผ่านเข้ารอบชิงชนะเลิศ ไปรอเจอกับผู้ชนะระหว่าง เรอัล มาดริด กับ แมนเชสเตอร์ ซิตี้ ต่อไป คลอปป์ กล่าวว่า “ตอนพักครึ่งผมบอกลูกทีมไปว่าเล่นให้ดีกว่าครึ่งแรก! ไม่หรอก จริงๆ แล้วในสถานการณ์แบบนี้เมื่อเราหาทางเข้าสู่เกมไม่ได้ ผมก็ให้ผู้ช่วยหาสถานการณ์ที่เราทำได้ถูกต้องจากครึ่งแรก เผื่อนักเตะจะนึกถึงกันได้ แต่ลูกทีมบอกว่า ไม่มีเลย ดังนั้นเราแค่อธิบายให้เด็กๆ ฟังว่าเราต้องเล่นยังไง เราต้องทำอะไร หาพื้นที่ให้มากขึ้น และจุดไหนที่เราต้องเคลื่อนที่อย่างชาญฉลาด เพราะชัดเจนว่าในครึ่งแรกเราเคลื่อนที่ไม่มากพอ ไม่มีความยืดหยุ่น ดังนั้นเราจึงต้องปรับปรุงเพื่อทำให้พวกเขามีปัญหามากขึ้น ไม่เล่นเข้าทางคู่แข่งที่เน้นประกบตัวต่อตัว และนั่นคือสิ่งที่เราต้องเปลี่ยน"" ",neutral
5,https://www.thairath.co.th/sport/eurofootball/uefa/2383800,กุนซือบียาร์เรอัล ขอระบายหลังโดน ลิเวอร์พูล เขี่ยร่วง UCL-ยกหงส์แดงสมควรเข้าชิง,"อูไน เอเมรี กุนซือบียาร์เรอัล ออกมาเปิดใจหลังพาทีมแพ้ ลิเวอร์พูล คาบ้าน ตกรอบรองชนะเลิศ ยูฟ่า แชมเปียนส์ลีก วันที่ 4 พ.ค. 65 อูไน เอเมรี ผู้จัดการทีม “เรือดำน้ำสีเหลือง” บียาร์เรอัล ยอมรับ “หงส์แดง” ลิเวอร์พูล สมควรเข้ารอบชิงชนะเลิศ ยูฟ่า แชมเปียนส์ลีก ฤดูกาลนี้แล้ว หลังบุกมาแซงเอาชนะทีมของเขาไป 3-2 รวมผล 2 นัด หงส์แดง ชนะ 5-2 เกมนี้ บียาร์เรอัล นำก่อน 2-0 จาก บูลาย เดีย นาทีที่ 3 และ ฟรานซิส โกคูแลง นาทีที่ 41 ก่อนที่ครึ่งหลัง ลิเวอร์พูล จะมายิงแซง 3 ประตูรวดจาก ฟาบินโญ นาทีที่ 62, หลุยส์ ดิอาซ นาทีที่ 67 และ ซาดิโอ มาเน นาทีที่ 74 ทำให้ ลิเวอร์พูล ผ่านเข้ารอบชิงชนะเลิศ ส่วน บียาร์เรอัล จอดป้ายที่รอบตัดเชือก เอเมรี กล่าวว่า “เมื่อคุณพ่ายแพ้มันก็เป็นช่วงเวลาที่น่าเศร้าสำหรับทุกคน อย่างไรก็ตามเราทำได้ดีแล้วในการสู้กับทั้ง ยูเวนตุส, บาเยิร์น มิวนิก และฟอร์มสุดยอดบางส่วนกับลิเวอร์พูล ครึ่งแรกเราแสดงให้เห็นว่าเราเป็นทีมที่ดีและเราก็มีโอกาสเช่นกัน อย่างไรก็ตาม เราต้องการความสมบูรณ์แบบโดยเฉพาะอย่างยิ่งเกมรับซึ่งเราทำไม่ได้ แต่ความแตกต่างระหว่างทั้งสองนัดคือพวกเขาที่ทำได้ดีกว่า และ ลิเวอร์พูล สมควรได้เข้าไปเล่นในรอบชิงชนะเลิศแล้ว” ",neutral
6,https://www.thairath.co.th/sport/eurofootball/premierleague/2383657,"แม้ชนะ ""รอย คีน"" จวก 1 แข้งแมนยูฯ เหมือนคนหมดไฟ เกมพบเบรนท์ฟอร์ด ในศึกพรีเมียร์ลีก","""รอย คีน"" อดีตกัปตันทีมแมนยูฯ สวดแข้งรุ่นน้องยับ ที่ทำเหมือนคนหมดไฟ เกมชนะ เบรนท์ฟอร์ด 3 - 0 ในศึกพรีเมียร์ลีก วันที่ 3 พ.ค. 65 ควันหลงฟุตบอลพรีเมียร์ลีกอังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะเบรนท์ฟอร์ด3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ5 แต้ม ส่วน ""เดอะ บีส์"" มี 40 คะแนน อยู่อันดับ 14 ตามเดิม หลังจบเกม รอย คีน อดีตกัปตันจอมดุของแมนยูฯ ได้ออกมาสับแหลกแข้งรุ่นน้องร่วมค่ายปิศาจแดงอีกครั้ง โดยระบุว่า มาร์คัส แรชฟอร์ด กองหน้าของแมนยูฯสูญเสียสิ่งที่เรียกว่า “ความกระหายชัยชนะ” ไปหมดแล้ว และเชื่อว่าแรชฟอร์ด เล่นเหมือนเด็ก ที่ยังโตไม่เต็มที่ รอย คีน เปิดใจกับ สกาย สปอร์ต ว่า มาร์คัส แรชฟอร์ด “เหม่อลอยจากบอล” เขาสูญเสียความกระหายชัยชนะ ไปหมดแล้ว เขาเป็นตัวสำรองที่ไม่ได้ใช้งานในเกมที่เปิดบ้านชนะเบรนท์ฟอร์ด 3-0 หลังจากพักฟื้นจากอาการบาดเจ็บที่ไหล่ นักเตะวัย 24 ปีก็ทำประตูได้เพียง 5 ประตูในทุกรายการ และไม่สามารถยึดตำแหน่งตัวจริงในเกมพรีเมียร์ลีก ตั้งแต่วันที่ 22 มกราคม “ไม่ว่าจะขาดความมั่นใจหรือไม่ แต่ผมก็เคยเห็นผลงานของเขามาก่อน ยังไงก็ตามผมไม่เห็นฟอร์มแบบนั้นมาเป็นเวลา 1-2 ปีแล้ว เขาดูเหมือนยังไม่โตพอตอนที่เขาลงเล่นเขาก็เล่นเหมือนเด็ก มันเหมือนกับว่าเขาไม่ได้เรียนรู้เกี่ยวกับเกมเขากำลังล่องลอยและสูญเสียความกระหายชัยชนะเขาเป็นนักเตะอายุน้อยที่ได้รับเงินจำนวนมากและโชคดี แต่ฉันคิดว่าเขาสูญเสียแววตาที่ดุร้ายเหมือนเสื้อ และเขากำลังดิ้นรนเพื่อให้ได้มันกลับมา” สำหรับ แรชฟอร์ด กลายเป็นนักเคลื่อนไหวเพื่อสังคมที่โด่งดังมากขึ้นเรื่อยๆ ในช่วงสองปีที่ผ่านมา รวมถึงการเขียนจดหมายเปิดผนึกถึงผู้แทนราษฎรของสหราชอาณาจักร เรียกร้องให้ ส.ส.ในสภาช่วยกันกดดันรัฐบาล ให้กลับมาพิจารณาเรื่องงบประมาณสำหรับโครงการอาหารฟรีอีกครั้ง เพื่อให้เด็กนักเรียนที่ปิดเทอมทั่วเกาะอังกฤษยังคงได้รับมื้ออาหารที่เพียงพอ ",neutral
7,https://www.thairath.co.th/sport/eurofootball/premierleague/2383520,“รังนิก” ยอมรับ หลังแมนยูฯ ขาด “กรีนวูด” ทำให้ภาระส่วนใหญ่ตกไปอยู่ที่คนคนเดียว,"“ราล์ฟ รังนิก” ยอมรับ หลังจากแมนยูฯ หมดสิทธิ์ใช้งาน “กรีนวูด” ที่โดนคดีร้ายแรง ทำให้ภาระส่วนใหญ่ตกไปอยู่ที่คนคนเดียว วันที่ 3 พ.ค. 65 ควันหลงฟุตบอลพรีเมียร์ลีกอังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะเบรนท์ฟอร์ด3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ5 แต้ม ส่วน ""เดอะ บีส์"" มี 40 คะแนน อยู่อันดับ 14 ตามเดิม หลังจบการแข่งขัน ราล์ฟ รังนิกกุนซือชั่วคราวแมนเชสเตอร์ ยูไนเต็ด ยอมรับว่า ในช่วงซัมเมอร์ ทีมต้องเซ็นสัญญากับกองหน้าอย่างน้อย 2 คนหลังจากทีมสั่งพักงาน เมสัน กรีนวูด กองหน้าวัย 20 ที่โดนคดีร้ายแรง คือ ข่มขืน และ ทำร้ายร่างกายแฟนสาว แฮร์เรียต ร็อบสันจนเป็นข่าวไปทั่วโลก เพื่อให้แมนยูฯ สามารถแข่งขันกับทีมชั้นนำอื่นๆ ในพรีเมียร์ลีกได้ นับตั้งแต่ทีมไม่มี กรีนวูด ความหวังในการทำประตูส่วนใหญ่จึงตกเป็นของ คริสเตียโน โรนัลโด ดาวยิงชาวโปรตุเกส วัย 37 ปี เนื่องจากเอดินสัน คาวานี และมาร์คัส แรชฟอร์ด 2 กองหน้าของทีมยังไม่สามารถเค้นฟอร์มเก่งออกมาได้ ด้วยเหตุผลนี้ทำให้ รังนิก คิดว่าควรเซ็นสัญญากับกองหน้าเพิ่ม เพื่อช่วยแบ่งเบาภาระของโรนัลโด ราล์ฟ รังนิกกุนซือชั่วคราวแมนยูฯ เปิดเผยว่า “เราต้องเซ็นสัญญากับกองหน้าอย่างน้อย 2 คน เพื่อให้ทีมมีคุณภาพมากขึ้น ดูอย่างลิเวอร์พูลกับแมนฯ ซิตี้ พวกเขามีกองหน้า 5 หรือ 6 คน ส่วนทีมแมนยูฯ เรามีไม่มากนัก เมสัน กรีนวูด ก็เคยเป็นหนึ่งในกองหน้าของเรา แต่หลังจากเกมกับเวสต์แฮม เขาก็ไม่ได้เป็นส่วนหนึ่งของทีมอีกเลย” ",neutral
8,https://www.thairath.co.th/sport/eurofootball/premierleague/2383405,"สัญญาณมา ""โรนัลโด"" เอ่ย 4 คำบอกใบ้ไม่ลาแมนยูฯ ส่งท้ายพรีเมียร์ลีกในบ้าน (คลิป)","แฟนๆ แมนยูฯ อาจได้เห็น โรนัลโด อยู่ล่าตาข่ายต่อไป หลังส่งสัญญาณบอกใบ้หลังเกมพรีเมียร์ลีกในบ้านนัดสุดท้ายของฤดูกาลนี้ วันที่ 3 พฤษภาคม 2565 ควันหลงฟุตบอลพรีเมียร์ลีก อังกฤษ นัดมันเดย์ไนต์ ซึ่ง แมนเชสเตอร์ ยูไนเต็ด เปิดบ้านชนะ เบรนท์ฟอร์ด 3-0 ทำให้ ""ปิศาจแดง"" เก็บเพิ่มเป็น 58 คะแนน รั้งอันดับ 6 ลดช่องว่างที่ตามหลัง อาร์เซนอล อันดับ 4 เหลือ 5 แต้ม ยังพอมีลุ้นโควตาไปเล่น ยูฟ่า แชมเปียนส์ลีก ฤดูกาลหน้า ในอีก 2 นัดสุดท้าย แม้ว่าจะแข่งมากกว่า ""ปืนใหญ่"" 2 เกมก็ตาม ส่วน ""เดอะ บีส์"" มี 40 คะแนน อยู่อันดับ 14 ตามเดิม หลังจบเกมนี้ แมนยูฯ ได้มีการเดินขอบคุณแฟนบอลรอบสนามโอลด์ แทรฟฟอร์ด เนื่องจากอีก 2 เกมที่เหลือในฤดูกาลนี้จะต้องออกไปเยือนทั้ง ไบรจ์ตัน วันที่ 7 พฤษภาคม และ คริสตัล พาเลซ วันที่ 22 พฤษภาคม ซึ่งในระหว่างนั้นกล้องก็ได้จับภาพไปที่ คริสเตียโน โรนัลโด ผู้ทำ 1 ประตูในเกมนี้ รวมเป็น 18 ลูก รั้งอันดับ 3 ดาวซัลโวพรีเมียร์ลีก ต่อจาก โมฮาเหม็ด ซาลาห์ (ลิเวอร์พูล 22 ประตู) และ ซอน เฮือง มิน (สเปอร์ส 19 ประตู) ทั้งนี้ โรนัลโด ที่ยังเหลือสัญญาจนถึงวันที่ 30 มิถุนายน ปี 2023 ถูกจับตามองว่าอาจย้ายทีมหลังจบซีซั่นนี้ หลังมีกระแสข่าวออกมาอย่างต่อเนื่องว่าไม่ใช่นักเตะที่เข้ากับระบบและแนวทางการเล่นของ เอริก เทน ฮาก ผู้จัดการทีมคนใหม่ที่จะอำลา อาแจ็กซ์ อัมสเตอร์ดัม มารับงานต่อจาก ราล์ฟ รังนิก ในฤดูกาลหน้า อย่างไรก็ตาม ดาวยิงวัย 37 ปี ได้พูดใส่กล้อง 4 คำว่า ""I'm not finished!"" ซึ่งแปลว่า ""ผมยังไม่จบ"" ทำให้บรรดาสื่อหลายสำนักและแฟนบอลที่ได้เห็นจังหวะนี้ พากันตีความว่าอาจเป็นสัญญาณบอกใบ้จากยอดดาวเตะทีมชาติโปรตุเกสว่า ภารกิจของเขากับ แมนยูฯ ยังไม่เสร็จสิ้น และอาจอยู่กับทีมต่อไป เพื่อช่วย ""ปิศาจแดง"" กลับมาประสบความสำเร็จในซีซั่นหน้า หลังจากที่สโมสรไม่ได้แชมป์ทุกรายการมานาน 5 ปีแล้ว โรนัลโด ยังตอกย้ำคำพูดปริศนาดังกล่าวด้วยการโพสต์ลงโซเชียลมีเดียส่วนตัวว่า ""นี่เป็นอีกครั้งที่ได้รับการสนับสนุนอย่างดีบนอัฒจันทร์ เราขอใช้โอกาสนี้ในเกมสุดท้ายของฤดูกาลที่ โอลด์ แทรฟฟอร์ด เพื่อขอบคุณแฟนบอลที่ยอดเยี่ยมของเราที่อดทนกับฤดูกาลที่ยากลำบากและไม่เคยทอดทิ้ง ขอบคุณเพื่อนๆ การสนับสนุนของพวกคุณยิ่งใหญ่เท่ากับโลกใบนี้สำหรับเรา และเป้าหมายของเราคือทำให้ดีกว่าเดิมทุกวัน เพื่อให้เราสามารถบรรลุทุกสิ่งที่เราต้องการ นั่นคือเกียรติยศสำหรับ แมนยูฯ"". ",neutral
9,https://www.thairath.co.th/sport/eurofootball/premierleague/2383370,"ช่วยผมที ""มาห์เรซ"" ปีกแมนฯ ซิตี้ ส่งสารถึง ""อีลอน มัสก์"" เจ้าของใหม่ทวิตเตอร์","ปีกจอมเลื้อยของ แมนฯ ซิตี้ ออกมาขอร้อง อีลอน มัสก์ หลังเจอปัญหาที่อยากให้เจ้าของทวิตเตอร์คนใหม่ช่วยดำเนินการให้ วันที่ 3 พฤษภาคม 2565ริยาด มาห์เรซ ปีกทีมชาติแอลจีเรีย สโมสรแมนเชสเตอร์ ซิตี้ จ่าฝูงศึกพรีเมียร์ลีก อังกฤษ โพสต์ข้อความล่าสุดบนทวิตเตอร์ส่วนตัว เพื่อขอความช่วยเหลือจาก อีลอน มัสก์ ซีอีโอของบริษัท เทสลา และ สเปซเอ็กซ์ที่เพิ่งเทคโอเวอร์ ทวิตเตอร์(Twitter) ภายใต้ข้อตกลงมูลค่ากว่า 4.4 หมื่นล้านดอลลาร์สหรัฐ (ราว 1.5 ล้านล้านบาท) ข้อความของ ริยาด มาห์เรซ ที่ได้ติดแท็กถึง อีลอน มัสก์ ระบุว่า ""พี่ชาย ได้โปรดทำให้เครื่องหมายถูกสีฟ้าของผมกลับคืนมาที"" ซึ่งดาวเตะแมนฯ ซิตี้ ต้องการให้เจ้าของทวิตเตอร์คนใหม่ช่วยกู้คืนสถานะการยืนยันบัญชีของเขา หลังจากเพิ่งโดนเพิกถอนเครื่องหมายดังกล่าวบนแพลตฟอร์มโซเชียลมีเดียเมื่อเร็วๆ นี้ แม้ว่าทวิตเตอร์ของ ริยาด มาห์เรซ จะมีผู้ติดตามมากกว่า 3.29 ล้านคน ซึ่งหลายคนเป็นเพื่อนร่วมทีมแมนฯ ซิตี้ และบรรดานักกีฬาอาชีพแต่บัญชีของดาวเตะวัย 31 ปีก็ยังไม่ได้รับการยืนยันตัวตนเหมือนนักฟุตบอลคนอื่นๆ ซึ่งอาจทำให้เหล่าผู้ติดตามเกิดความสับสนว่าเป็นตัวจริงหรือตัวปลอม สำหรับ ริยาด มาห์เรซ มีคิวนำทัพ แมนฯ ซิตี้ ไปเยือน เรอัล มาดริด ในศึกยูฟ่า แชมเปียนส์ลีก รอบรองชนะเลิศ นัดที่ 2 คืนวันพุธที่ 4 พฤษภาคมนี้ หลังจาก ""เรือใบสีฟ้า"" เปิดบ้านชนะ ""ราชันชุดขาว"" 4-3 ในเกมแรกเมื่อสัปดาห์ที่แล้ว. ",neutral
10,https://www.thairath.co.th/sport/eurofootball/uefa/2383320,"สามล้อถูกหวย ""สกอตแลนด์"" รับส้มหล่นจาก ""รัสเซีย"" หลังยูฟ่าแบนต่อฤดูกาลหน้า","สกอตแลนด์ กลายเป็น ""สามล้อถูกหวย"" ในพริบตา หลัง สหพันธ์ฟุตบอลยุโรป สั่งแบน รัสเซีย ต่อเนื่อง เหตุสงครามกับยูเครนยังไม่จบ วันที่ 3 พฤษภาคม 2565 ควันหลงจากการที่ สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ ทุกสโมสรและทีมชาติรัสเซีย ได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ล่าสุด ยูฟ่า ยังประกาศเรื่องการอัปเดตโควตาของลีกต่างๆ ที่ได้สิทธิ์ไปเล่น ยูฟ่า แชมเปียนส์ลีก ฤดูกาลหน้า หลังริบสิทธิ์คืนจากสโมสรรัสเซีย 2 ที่ (รอบแบ่งกลุ่ม 1 ทีม / รอบคัดเลือก รอบ 3 อีก 1 ทีม) ส่งผลให้โควตาดังกล่าวตกมาถึงศึกสกอตติช พรีเมียร์ชิพ ลีกสูงสุดของสกอตแลนด์ ซึ่งมีค่าสัมประสิทธิ์ของ ยูฟ่า รองลงมาจาก รัสเซีย แทน ก่อนหน้านี้ โควตายูฟ่า แชมเปียนส์ลีก ของ สกอตแลนด์จะให้ทีมแชมป์ลีกไปเล่นในรอบคัดเลือก รอบ 3 ส่วนอันดับ 2 จะเริ่มต้นในรอบคัดเลือก รอบ 2 แต่จากการประกาศล่าสุดของ ยูฟ่า ทำให้แชมป์สกอตติช พรีเมียร์ชิพ จะได้ผ่านเข้าสู่รอบแบ่งกลุ่ม ยูฟ่า แชมเปียนส์ลีก โดยอัตโนมัติ ขณะที่อันดับ 2 ก็จะถูกปรับขึ้นมาเริ่มต้นในรอบคัดเลือก รอบ 3 แทน ซึ่งเวลานี้ 2 ทีมที่กำลังแย่งโควตากัน คือ กลาสโกว์ เซลติก จ่าฝูง และ กลาสโกว์ เรนเจอร์ส อันดับ 2 โดยทั้งคู่การันตีตั๋วรายการนี้แน่นอนแล้ว เหลือเพียงแย่งแชมป์กันเท่านั้น ",neutral
11,https://www.thairath.co.th/sport/eurofootball/otherleague/2383256,"สงครามไม่จบ สรุป 5 ผลกระทบ ""รัสเซีย"" ถูก ""ยูฟ่า"" แบนจากฟุตบอลต่อในฤดูกาลหน้า","สรุป 5 ผลกระทบที่รัสเซียได้รับจากการถูก สหพันธ์ฟุตบอลยุโรป ห้ามมีส่วนร่วมต่อเนื่องในฤดูกาลหน้า หลังสงครามกับยูเครนยังไม่จบ วันที่ 3 พฤษภาคม 2565 สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ทุกสโมสรและทีมชาติรัสเซียได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ซึ่งรวมถึง ฟุตบอลโลก 2022 และฟุตบอลโลกหญิง 2023 ด้วย เนื่องจากถูกตัดออกจากรอบคัดเลือกโซนยุโรป การประกาศล่าสุดของ ยูฟ่า ทำให้ รัสเซีย ได้รับผลกระทบ 5 ข้อ ดังนี้ 1. รัสเซีย จะไม่ได้รับการพิจารณาข้อเสนอในการขอเป็นเจ้าภาพจัดการแข่งขันฟุตบอลชิงแชมป์แห่งชาติยุโรปทั้ง 2 ครั้ง (ยูโร 2028 และ ยูโร 2032) ที่ยื่นเข้ามาเมื่อเดือนมีนาคม 2. รัสเซีย ถูกตัดสิทธิ์จากฟุตบอลหญิงชิงแชมป์แห่งชาติยุโรป ยูโร 2022 ในเดือนกรกฎาคมนี้ โดยให้ โปรตุเกส ผู้แพ้ในรอบเพลย์ออฟได้เข้ามาแข่งขันแทน 3. ทีมชาติรัสเซีย ทีมชาย จะไม่ได้แข่งขันใน ยูฟ่า เนชันส์ ลีก 2022-23 และจะโดนปรับให้เป็นทีมอันดับสุดท้ายของกลุ่ม 2 ลีกบี และเมื่อสิ้นสุดรอบแบ่งกลุ่ม ก็จะตกชั้นสู่ลีกซี โดยอัตโนมัติ 4. ทุกสโมสรจากรัสเซีย ทั้งทีมชายและทีมหญิง จะหมดสิทธิ์แข่งขันฟุตบอลถ้วยยุโรปทุกรายการในฤดูกาล 2022-23 ทั้ง ยูฟ่า แชมเปียนส์ลีก, ยูโรปาลีก และ ยูโรปา คอนเฟอเรนซ์ ลีก 5. ทีมชาติรัสเซีย หมดสิทธิ์แข่งขันฟุตบอลชิงแชมป์ยุโรป รุ่นอายุไม่เกิน 21 ปี ในปี 2023 รวมถึงฟุตบอลทุกรายการในระดับเยาวชน และทุกทัวร์นาเมนต์ของฟุตซอล. ",neutral
12,https://www.thairath.co.th/sport/eurofootball/otherleague/2383216,"กลัวน้อยหน้า 2 ทีมลอนดอน ""แมนฯซิตี้"" ประกาศท้าดวล ""บาเยิร์น"" บนแผ่นดินสหรัฐฯ","กรกฎานี้ มีแมตช์อุ่นเครื่องจำนวนมากรอคอบอลอยู่นอกจาก แดงเดือดเมืองไทยแล้ว อีกเกมที่น่าสนใจ บาเยิร์น มิวนิก พบกับ แมนเชสเตอร์ ซิตี้ ที่สหรัฐฯ วันอังคารที่ 3 พฤษภาคม 2565 อีเอสพีเอ็น สื่อกีฬาชื่อดังออกมารายงานว่า แลมโบ ฟิลด์ 1 ใน สนามที่เป็นตำนานของทีมอเมริกันฟุตบอลอย่าง กรีนเบย์ แพ็คเกอร์ส จะได้จัดการแข่งขันฟุตบอลอุ่นเครื่อง 1 เกมในช่วงเดือนกรกฎาคมนี้ โดยเป็นการพบกันระหว่าง บาเยิร์น มิวนิก แชมป์บุนเดสลีกา พบกับ แมนเชสเตอร์ ซิตี้ ทีมดังจาก พรีเมียร์ลีก อังกฤษ หลังจบฤดูกาลนี้เหล่าบรรดาทีมใหญ่ๆ ของโลกฟุตบอลก็ทยอยออกไปอุ่นเครื่องนอกแผ่นดินยุโรปเป็นหนแรกหลังโควิด-19 ระบาดมานาน 2-3 ปี จนทำให้ไม่สามารถออกไปทำการแข่งขันเกมกระชับมิตรนอกยุโรปได้ ซึ่ง นอกจากแมตช์แดงเดือดเมืองไทย ที่จะเกิดขึ้นในวันที่ 12 กรกฎาคมนี้ และ ลอนดอน ดาร์บี แมตช์ ระหว่าง เชลซี พบกับ อาร์เซนอล ที่จะจัดขึ้นที่สหรัฐอเมริกา นี้คืออีก 1 แมตช์ที่ได้รับการยืนยัน สำหรับสนาม แลมโบ ฟิลด์ ก่อตั้งขึ้นในปี 1957 ในเมือง กรีนเบย์ รัฐวิสคอนซิน ประเทศสหรัฐอเมริกา และนอกจากจะเป็นรังเหย้าของ กรีนเบย์ แพ็คเกอร์ส แล้วนั้นสนามแห่งนี้มีเอกลักษณ์ในช่วงหน้าหนาวของทุกปีเมื่อจะมีหิมะตกลงมาปกคลุมทั่วสนาม และ ถือเป็นสีสันที่แฟนๆ อเมริกันฟุตบอล ชื่นชอบมากๆ และสนามแห่งนี้จุดได้ 81,441 ที่นั่ง ",neutral
13,https://www.thairath.co.th/sport/eurofootball/premierleague/2382200,เฮียโด้...มาแน่!!,"ศึกแดงเดือดในไทย ‘The Match Bangkok Century Cup 2022’ คริสเตียโน โรนัลโด จะมาด้วยเตะใน ราชมังคลากีฬาสถานอย่างแน่นอน ในฐานะที่เพจเล็กๆ อย่าง บี บางปะกง - Bebangpakong เป็นสื่อแรก ที่ออกมาเผยถึงแมตช์หยุดโลกที่เป็น Mission Impossible แทบจะเป็นไปไม่ได้เลย..ในบ้านเรา แต่แล้วมนุษย์อีเวนต์ ที่มีความบ้าระห่ำเกินพิกัด ชื่อเสี่ยวินิจ เลิศรัตนชัย ก็ทำมันให้เป็นจริงขึ้นมาจนได้ กับศึกแดงเดือดในไทย ‘The Match Bangkok Century Cup 2022’ ระหว่าง “หงส์แดง” ลิเวอร์พูล ว่าที่ 4 แชมป์เมเจอร์ในฤดูกาลนี้ กับ แชมป์หญ้าสวย “ปิศาจแดง” แมนเชสเตอร์ ยูไนเต็ด จะโคจรมาพบกันเป็นครั้งแรก บนแผ่นดินเอเชีย ที่กรุงเทพมหานคร ในวันที่ 12 ก.ค. 65 ผมจึงพยายามทำหน้าที่นำข้อมูลอัปเดตต่างๆ ของ ‘แดงเดือดอินไทยแลนด์’ มาฝากแฟนๆ ไทยรัฐสปอร์ตเป็นระยะ โดยเน้นข้อมูลที่ออกมาจากปากของเสี่ยวินิจเป็นหลัก เพื่อป้องกันข่าวลวงต่างๆ ที่จะออกมาสร้างความสับสนจากผู้ไม่หวังดีทั้งหลายแหล่ ที่พร้อมจะปล่อย Fake News ออกมาเพื่อดิสเครดิตคนจัด หรือสร้างความไม่น่าเชื่อถือต่างๆ นานา ซึ่งก็ไม่เข้าใจเหมือนกันว่าไอ้คนพวกนี้จะทำไปเพื่ออะไร? ในเมื่อสิ่งที่เสี่ยวินิจเขาทำ มันส่งผลดีต่อความเชื่อมั่นประเทศเราอย่างมหาศาล จะเรียกว่านี่เป็นการเปิดประเทศ ‘พีอาร์ไทยแลนด์’ ให้ผู้คนทั่วโลกได้รู้จักอย่างเต็มๆ ชนิดที่ภาครัฐ (แทบ) ไม่ต้องลงทุนควักกระเป๋าอะไรเลย พอถึงเวลาท่านผู้นำประเทศ อย่าง “บิ๊กตู่” พลเอกประยุทธ์ จันทร์โอชา ก็แต่งสูทเท่ๆ มาเป็นประธานเปิดในวันแข่งขัน..ได้สบายใจเฉิบ สำหรับข่าวอัปเดตล่าสุดที่เอามาฝากกันวันนี้ ก็คือการคอนเฟิร์มรายชื่อผู้เล่นของทั้ง 2 ทีม ว่าจะมีใครบ้างที่บินมาบู๊ศึก Red War ที่บ้านเรา โดยเสี่ยวินิจ ได้กรุณาส่งไลน์ส่วนตัวมาถึงผม โดยแจ้งรายชื่อของพลพรรค แมนฯ ยูไนเต็ด มาให้ผมดูก่อน 32 คนที่คอนเฟิร์มมาแล้วในเบื้องต้นว่ามาเมืองไทยแน่ในเดือน ก.ค.นี้ แบ่งเป็นนักเตะ 24 คน และสตาฟฟ์อีก 8 คน ซึ่งผู้เล่นผีแดง ที่ทางสโมสรแจ้งยืนยันรายชื่อมา นำโดย “CR7” คริสเตียโน โรนัลโด สตาร์ตัวเก๋าที่กำลังแบกปิศาจอยู่ ณ เวลานี้ รวมทั้ง บรูโน แฟร์นันเดซ เพลย์เมคเกอร์เพื่อนร่วมทีมชาติโปรตุเกสของ “เฮียโด้” ซึ่ง 24 แข้งเรด เดวิล ชุดลุยแดงเดือดที่เมืองไทย ประกอบด้วย คริสเตียโน โรนัลโด, เอดินสัน คาวานี, เทเดน เมงกี, อารอน วาน บิสซากา, ฆวน มาตาร์, ลุค ชอว์, มาร์คัส แรชฟอร์ด, สกอตต์ แมคโทมิเนย์, เดวิด ฮีตัน ราฟาเอล วาราน, วิกตอร์ ลินเดอร์เลิฟ, เดอร์มอต มี, ดิโอโก ดาโลต์, เอริก ไบญี่, เฟร็ด, ฮันนิบาล เมจบรี, แฮรี แม็คไกวร์, อเลฮานโดร การ์นาโช, อเล็กซ์ เดเลส, อันโธนีย์ อีลังกา, บรูโน แฟร์นันเดซ, ดาบิด เดเคอา, ดีน เฮนเดอร์สัน และ แอนดรูว์ วอลลิง แต่ไม่มีชื่อของ พอล ป็อกบา, เจดอน ซานโช, เจสซี ลินการ์ด คอนเฟิร์มมากับทีมชุดนี้ โดยไม่ได้แจ้งเหตุผลว่าเป็นเพราะอะไร? อย่างก็ตามลิสต์รายชื่อดังกล่าวอาจต้องมีการปรับเปลี่ยนกันอีก หากมีคนย้ายออกหรือย้ายเข้าหลังสิ้นสุดฤดูกาล รวมทั้ง ‘เอริก เทน ฮาก’ กุนซือคนใหม่ของ แมนฯ ยูไนเต็ด ที่สื่อต่างประเทศทุกสำนักต่างตีข่าวตรงกันว่าจะมาประเดิมคุมผีแดงเป็นนัดแรกที่เมืองไทยอย่างแน่นอน โดยกำหนดการเดินทางมาถึงกรุงเทพฯ แมนยูฯ จะมาถึงก่อนในวันที่ 8 หรือ 9 ก.ค. จากนั้น ลิเวอร์พูล จะตามมาในวันที่ 10 ก.ค. ซึ่งจะมีการแจ้งรายชื่อผู้เล่นมาให้ฝ่ายจัดอย่างเป็นทางการอีกไม่นานนี้ ซึ่งได้รับการยืนยันว่าทั้งหมดจะเป็นทีมชุดใหญ่ล้วนๆ ส่วนจะมีใครบ้างต้องรอติดตามกันอีกครั้ง นอกจากนี้ เสี่ยวินิจ ยังเผยกับผมด้วยว่า สัปดาห์หน้า ตนจะเดินทางไปอังกฤษ ที่สโมสรแมนเชสเตอร์ ยูไนเต็ด เพื่อคุยถึงรายละเอียดต่างๆ ให้สะเด็ดน้ำ หลังจากสัปดาห์ก่อนเพิ่งบินไปคุยกับลิเวอร์พูล หลังจบเกมแดงเดือดที่แอนฟิลด์มาแล้ว คาดว่าจะมีความเคลื่อนไหวของการเตรียมงานมาอัปเดตกันอีกเพียบ ส่วนเรื่องของบัตรเข้าชมจำนวน 59,000 ใบ ตอนนี้บัตรในประเทศจำหน่ายหมดเกลี้ยงไปแล้ว ซึ่งตนกำลังเจรจาที่จะดึงเอาบัตรโควตาต่างประเทศบางส่วนมาขายให้แฟนบอลบ้านเรา แต่ก็ไม่รู้ว่าจะเพียงพอต่อความต้องการหรือเปล่า? ยิ่ง “พี่โด้” คอนเฟิร์ม ว่ามาด้วยอย่างนี้แล้ว คงไม่ต้องพูดถึง ยิ่งใกล้วันแข่ง เข้ามาเท่าไร บัตรจะยิ่งหายาก..ยิ่งกว่าทองคำ อย่างไม่ต้องสงสัยกันเลย!!! - บี บางปะกง - ",neutral
14,https://www.thairath.co.th/sport/eurofootball/laliga/2382137,ไร้สปิริต,"ปิดจ๊อบได้เป็นที่เรียบร้อยสำหรับ “ราชันชุดขาว” เรอัล มาดริด ยักษ์ใหญ่จากแดนกระทิงดุ ที่ผงาดคว้าแชมป์ลา ลีกา สมัยที่ 35 ของสโมสร ได้เป็นที่เรียบร้อยหลังไล่อัดเอสปันญอลไปยับเยิน 4-0 ก่อนแข่ง “ชุดขาว” ขอแค่ 1 แต้ม ก็จะคว้า แชมป์แล้ว แต่ยี่ห้อ “ราชันชุดขาว” ไม่มีแผ่วจัดหนัก เพื่อเอาใจแฟนบอลที่เข้ามาชมเต็มความจุในซานติอาโก เบอร์นาบิว จัดไป 4 ดอกให้ “ไอ้นกแก้ว” กลับบ้านไปแบบจุกๆ ซึ่งจบการแข่งขันก็ได้มีการมอบแชมป์ ลา ลีกา ให้กับเรอัล มาดริด ทันทีโดยไม่ต้องรอลงเล่นในบ้านเกมนัดสุดท้าย เพราะจบเกมนี้ยังไง มาดริดก็แชมป์ ยกถ้วยมามอบเลยทีเดียวให้มันจบๆ สำหรับการคว้าแชมป์ในครั้งนี้ต้องยกเครดิต ให้ 2 แข้งจอมเก๋า อย่างคาริม เบนเซมา กองหน้า ทีมชาติฝรั่งเศส และลูกา โมดริช กองกลางจอมเทคนิคทีมชาติโครเอเชีย เพราะทั้ง 2 คน เป็นคน ที่แบกทีมจนมาถึงแชมป์ ไม่ใช่ว่าจะดิสเครดิตบรรดาดาวรุ่งที่โชว์ฟอร์ม ได้อย่างยอดเยี่ยมอย่างโรดรีโก หรือวินิซิอุส จูเนียร์ แต่ก็ต้องยอมรับว่าทั้งสองซีซันนี้ฮอตจริงๆ โดยเฉพาะ เบนเซมา ดาวยิงวัย 34 ปี ระเบิดฟอร์มสุดยอดยิงไป ทั้งหมด 42 ประตู จาก 42 เกม ที่ลงทำการแข่งขัน หากนับเฉพาะในลีก “เบนซ์” กดไป 26 ประตูจาก 30 นัด ถือว่าเป็นผลงานที่ดีที่สุดนับตั้งแต่ย้ายมาเล่นที่แห่งนี้ 13 ปีแล้ว นอกจากจะนำเป็นดาวซัลโวแล้ว เบนเซมา ยังขึ้นนำบนตารางแอสซิสต์อีกด้วย หลังจากส่งให้ เพื่อนร่วมทีม “ชุดขาว” ยิงได้ถึง 11 ประตู เท่ากับ อุสมาน เดมเบเล ปีกทีมชาติฝรั่งเศสของบาร์เซโลนา ส่วนอีกรายก็คือ โมดริช กองกลางร่างเล็กที่เป็นมดงานทั้งเชื่อมเกมและคอยหาโอกาสจ่ายบอลสวยๆให้เพื่อนร่วมทีมจบสกอร์ เช่นเดียวกันบางครั้งเจ้าตัวก็ได้โอกาสลองยิงบ้าง ลูกที่ติดตามากที่สุดก็คือในเกมยูฟ่า แชมเปียนส์ ลีกที่พบกับเชลซี ตอนนั้น “สิงห์บลู” บุกมานำเรอัล มาดริด 0-3 ซึ่งโมดริชโชว์เทพ เปิดบอลปั่นไซด์ก้อยโค้งให้โรดรีโกสอดเข้ามายิงบอลเข้าไปตุงตาข่าย เป็นประตูตีไข่แตก ซึ่งการส่งดังกล่าวเป็นการจุดประกายให้ เรอัล มาดริด พลิกกลับมาเข้ารอบตัดเชือกได้สำเร็จ นอกจากการส่งแล้วการเชื่อมเกมของโมดริช ถือว่าสำคัญมากๆเช่นกัน การคว้าแชมป์ของเรอัล มาดริด ครั้งนี้ ก็สร้างสถิติใหม่ขึ้นมาเช่นกัน แต่เป็นส่วนบุคคล คนแรกก็คือ คาร์โล อันเชลอตติ นายใหญ่ชาวอิตาเลียนที่กลายเป็นกุนซือคนแรกที่คว้าแชมป์ลีก ได้ทั้ง 5 ลีกใหญ่ หลังก่อนหน้านี้กวาดแชมป์ลีกกับ เอซี มิลาน (อิตาลี), เชลซี (อังกฤษ), บาเยิร์น มิวนิก (เยอรมนี) และปารีส แซงต์ แชร์กแมง (ฝรั่งเศส) แต่ในวันที่น่าจะมีความสุขสุดๆของพลพรรคชุดขาว ก็มีคนสังเกตว่าในการฉลองแชมป์ครั้งนี้ มีผู้เล่นเรอัล มาดริด หายไป 1 คน ไม่ยอมมาเฉลิม ฉลองความสำเร็จ คิดว่าท่านผู้อ่านคงนึกออกว่านักเตะคนนั้น คือใคร แกเร็ธ เบล ปีกทีมชาติเวลส์นั่นเอง!! เจ้าตัวออกมาให้ข่าวว่ามีอาการบาดเจ็บที่หลัง ทำให้ไม่สามารถเดินทางมาร่วมฉลองแชมป์ได้ ซึ่งก็ไม่แปลกใจในการขาดหายไปของเบล เพราะปกติแล้ว เบลก็ไม่เคยมีกิจกรรมอะไรกับเพื่อนร่วมทีมมาดริดอยู่แล้ว เรียกได้ว่ามีหน้าที่ลงซ้อมและลงแข่งเท่านั้น ส่วนเรื่องอื่นๆ เบลไม่เคย สนใจเพื่อนร่วมทีมเลย จะอ้างว่าเจ็บก็คงไม่ใช่ เพราะขนาดเอเดน อาซาร์ เจ็บยังมาร่วมฉลองเลย การกระทำในครั้งนี้ก็ยิ่งเป็นการตอกย้ำว่า เบล นั้นเป็นแข้งที่ไร้สปิริตจริงๆ จึงไม่แปลกใจที่สาวก “ชุดขาว” จะโห่ไล่ ให้ออกจากสโมสรไป!! มะระหวาน ",neutral
15,https://www.thairath.co.th/sport/eurofootball/uefa/2383320,"สามล้อถูกหวย ""สกอตแลนด์"" รับส้มหล่นจาก ""รัสเซีย"" หลังยูฟ่าแบนต่อฤดูกาลหน้า","สกอตแลนด์ กลายเป็น ""สามล้อถูกหวย"" ในพริบตา หลัง สหพันธ์ฟุตบอลยุโรป สั่งแบน รัสเซีย ต่อเนื่อง เหตุสงครามกับยูเครนยังไม่จบ วันที่ 3 พฤษภาคม 2565 ควันหลงจากการที่ สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ ทุกสโมสรและทีมชาติรัสเซีย ได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ล่าสุด ยูฟ่า ยังประกาศเรื่องการอัปเดตโควตาของลีกต่างๆ ที่ได้สิทธิ์ไปเล่น ยูฟ่า แชมเปียนส์ลีก ฤดูกาลหน้า หลังริบสิทธิ์คืนจากสโมสรรัสเซีย 2 ที่ (รอบแบ่งกลุ่ม 1 ทีม / รอบคัดเลือก รอบ 3 อีก 1 ทีม) ส่งผลให้โควตาดังกล่าวตกมาถึงศึกสกอตติช พรีเมียร์ชิพ ลีกสูงสุดของสกอตแลนด์ ซึ่งมีค่าสัมประสิทธิ์ของ ยูฟ่า รองลงมาจาก รัสเซีย แทน ก่อนหน้านี้ โควตายูฟ่า แชมเปียนส์ลีก ของ สกอตแลนด์จะให้ทีมแชมป์ลีกไปเล่นในรอบคัดเลือก รอบ 3 ส่วนอันดับ 2 จะเริ่มต้นในรอบคัดเลือก รอบ 2 แต่จากการประกาศล่าสุดของ ยูฟ่า ทำให้แชมป์สกอตติช พรีเมียร์ชิพ จะได้ผ่านเข้าสู่รอบแบ่งกลุ่ม ยูฟ่า แชมเปียนส์ลีก โดยอัตโนมัติ ขณะที่อันดับ 2 ก็จะถูกปรับขึ้นมาเริ่มต้นในรอบคัดเลือก รอบ 3 แทน ซึ่งเวลานี้ 2 ทีมที่กำลังแย่งโควตากัน คือ กลาสโกว์ เซลติก จ่าฝูง และ กลาสโกว์ เรนเจอร์ส อันดับ 2 โดยทั้งคู่การันตีตั๋วรายการนี้แน่นอนแล้ว เหลือเพียงแย่งแชมป์กันเท่านั้น ",neutral
16,https://www.thairath.co.th/sport/eurofootball/otherleague/2383256,"สงครามไม่จบ สรุป 5 ผลกระทบ ""รัสเซีย"" ถูก ""ยูฟ่า"" แบนจากฟุตบอลต่อในฤดูกาลหน้า","สรุป 5 ผลกระทบที่รัสเซียได้รับจากการถูก สหพันธ์ฟุตบอลยุโรป ห้ามมีส่วนร่วมต่อเนื่องในฤดูกาลหน้า หลังสงครามกับยูเครนยังไม่จบ วันที่ 3 พฤษภาคม 2565 สหพันธ์ฟุตบอลยุโรป (ยูฟ่า) ประกาศห้าม รัสเซีย มีส่วนร่วมกับวงการฟุตบอลเพิ่มเติมตลอดฤดูกาล 2022-23 หลังจากสงครามรุกรานยูเครนยังไม่มีทีท่าว่าจะสิ้นสุด ซึ่งก่อนหน้านี้ทุกสโมสรและทีมชาติรัสเซียได้ถูกลงโทษห้ามเข้าร่วมการแข่งขันทุกรายการของ ยูฟ่า และ สหพันธ์ฟุตบอลนานาชาติ (ฟีฟ่า) แบบไม่มีกำหนด เมื่อเดือนกุมภาพันธ์ ซึ่งรวมถึง ฟุตบอลโลก 2022 และฟุตบอลโลกหญิง 2023 ด้วย เนื่องจากถูกตัดออกจากรอบคัดเลือกโซนยุโรป การประกาศล่าสุดของ ยูฟ่า ทำให้ รัสเซีย ได้รับผลกระทบ 5 ข้อ ดังนี้ 1. รัสเซีย จะไม่ได้รับการพิจารณาข้อเสนอในการขอเป็นเจ้าภาพจัดการแข่งขันฟุตบอลชิงแชมป์แห่งชาติยุโรปทั้ง 2 ครั้ง (ยูโร 2028 และ ยูโร 2032) ที่ยื่นเข้ามาเมื่อเดือนมีนาคม 2. รัสเซีย ถูกตัดสิทธิ์จากฟุตบอลหญิงชิงแชมป์แห่งชาติยุโรป ยูโร 2022 ในเดือนกรกฎาคมนี้ โดยให้ โปรตุเกส ผู้แพ้ในรอบเพลย์ออฟได้เข้ามาแข่งขันแทน 3. ทีมชาติรัสเซีย ทีมชาย จะไม่ได้แข่งขันใน ยูฟ่า เนชันส์ ลีก 2022-23 และจะโดนปรับให้เป็นทีมอันดับสุดท้ายของกลุ่ม 2 ลีกบี และเมื่อสิ้นสุดรอบแบ่งกลุ่ม ก็จะตกชั้นสู่ลีกซี โดยอัตโนมัติ 4. ทุกสโมสรจากรัสเซีย ทั้งทีมชายและทีมหญิง จะหมดสิทธิ์แข่งขันฟุตบอลถ้วยยุโรปทุกรายการในฤดูกาล 2022-23 ทั้ง ยูฟ่า แชมเปียนส์ลีก, ยูโรปาลีก และ ยูโรปา คอนเฟอเรนซ์ ลีก 5. ทีมชาติรัสเซีย หมดสิทธิ์แข่งขันฟุตบอลชิงแชมป์ยุโรป รุ่นอายุไม่เกิน 21 ปี ในปี 2023 รวมถึงฟุตบอลทุกรายการในระดับเยาวชน และทุกทัวร์นาเมนต์ของฟุตซอล. ",neutral
