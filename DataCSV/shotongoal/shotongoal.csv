,URL,Content_title,Contents,Sentiment
0,https://www.shotongoal.com/news-wk176-done-deal-%e0%b8%a2%e0%b8%b9%e0%b9%80%e0%b8%a7%e0%b9%88%e0%b8%87%e0%b8%b1%e0%b8%94%e0%b8%ad%e0%b8%ad%e0%b8%9b%e0%b8%8a%e0%b8%b1%e0%b9%88%e0%b8%99%e0%b8%8b%e0%b8%b7%e0%b9%89%e0%b8%ad/,Done Deal : ‘ยูเว่’งัดออปชั่นซื้อขาด’คิเอซ่า’ 40 ล้านยูโร!,"คิเอซ่า ย้ายมาร่วมทีมกับยูเวนตุสด้วยสัญญายืมตัวเมื่อช่วงเดือนตุลาคมปี 2020 หลังตกลงจ่ายเงิน 10 ล้านยูโรให้ ฟิออเรนติน่า เพื่อดึงนักเตะมาใช้งานชั่วคราวเป็นเวลา 2 ฤดูกาล โดยในสัญญาดังกล่าวได้ระบุออปชั่นซื้อขาดเอาไว้ด้วย หากสถานการณ์เป็นไปตามเงื่อนไขที่กำหนด ซึ่งรวมถึงการผ่านเข้าไปเล่นในยูฟ่า แชมเปี้ยนส์ลีก ของยูเวนตุสในฤดูกาล 2022-23 ล่าสุด ทางสโมสรม้าลายได้ออกมายืนยันแล้วว่าจะจ่ายเงินจำนวนเต็ม 40 ล้านยูโรเพื่อเซ็นสัญญาดาวเตะวัย 24 ปีมาร่วมทีมอย่างถาวร 3 ปี และอาจพุ่งขึ้นสูงสุดถึง 50 ล้านยูโรหากนักเตะสามารถบรรลุเงื่อนไขแอดออนที่กำหนดไว้ ปัจจุบันดาวเตะทีมชาติอิตาลีรายนี้กำลังอยู่ในช่วงรักษาอาการบาดเจ็บ หลังประสบปัญหาเอ็นไขว้หน้าเข่าฉีกขาด และไม่มีแนวโน้มว่าจะหายกลับมาช่วยทีมจนกว่าจะถึงช่วงราวๆ ปลายปี สำหรับ เฟเดริโก้ ที่ยิงไป 18 ประตูบวก 14 แอสซิสต์ จาก 61 นัดที่ลงเล่นให้ยูเวนตุส เป็นลูกชายของ เอ็นริโก คิเอซ่า ตำนานกองหน้า ซึ่งเคยค้าแข้งกับ ซามพ์โดเรีย, ปาร์มา, ฟิออเรนติน่า และ ลาซิโอ ",negative
1,https://www.shotongoal.com/news-wk176-%e0%b8%a2%e0%b8%b9%e0%b8%9f%e0%b9%88%e0%b8%b2%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8%e0%b9%81%e0%b8%9a%e0%b8%99%e0%b8%97%e0%b8%b5%e0%b8%a1%e0%b8%ab%e0%b8%8d%e0%b8%b4%e0%b8%87/,"‘ยูฟ่า’ประกาศแบนทีมหญิงรัสเซียจาก’ยูโร,เวิลด์คัพ’ – เตะโด่งสโมสรพ้นบอลยุโรป!","เมื่อเดือนกุมภาพันธ์ที่ผ่านมา สหพันธ์ฟุตบอลทวีปยุโรปได้ประกาศแบนทุกสโมสรจากแดนหมีขาว รวมถึงทีมชาติรัสเซียออกจากทัวร์นาเม้นของยูฟ่าอย่างไม่มีกำหนด ซึ่งเป็นเหตุมาจากการก่อสงครามของรัสเซียที่ประกาศบุกรุกประเทศยูเครน และจากเหตุการณ์ความขัดแย้งที่ยังไม่มีท่าทีว่าจะยุติ ยูฟ่าได้ประกาศมาตรการเพิ่มเติมเกี่ยวกับการแบนรัสเซียออกจากการแข่งขัน โดยทีมชาติรัสเซียทั้งชาย-หญิง และชุด U21 จะถูกตัดสิทธิ์การเข้าร่วมแข่งขันรายการระดับทวีปในครั้งหน้า ยูฟ่า ยืนยันว่า ทีมชาติรัสเซียจะไม่ได้เข้าร่วมศึกเนชั่นส์ ลีก และจะถูกวางให้จบอันดับ 4 ของกลุ่ม นั่นหมายความว่าพวกเขาจะตกชั้นจากกลุ่ม 2 ของลีก บี ตั้งแต่ยังไม่ลงแข่ง นอกจากนี้ยังมีคำสั่งห้าม รัสเซีย เข้าร่วมการแข่งขันฟุตบอลหญิง ชิงแชมป์แห่งชาติยุโรป 2022 กลุ่ม C ที่จะจัดขึ้นที่ประเทศอังกฤษ ระหว่างวันที่ 6-31 กรกฎาคม ที่จะถึงนี้ โดยจะเป็น ทีมชาติโปรตุเกส ที่รัสเซียเขี่ยตกรอบเพลออฟ กลับมาเข้าร่วมการแข่งขันแทน เช่นเดียวกันกับฟุตบอลโลกหญิง 2023 รอบคัดเลือก ที่รัสเซียจะโดนแบนออกจากการแข่งขันกลางคัน และทีมชุด U21 ก็จะถูกถอดออกจากฟุตบอลชิงแชมป์ยุโรปด้วย ส่วนศึกยูฟ่า แชมเปี้ยนส์ลีก , ยูโรป้าลีก และ ยูโรป้า คอนเฟอเรนซ์ลีก ฤดูกาลหน้า ก็จะไม่มีทีมจากรัสเซียลงแข่งขันตามคำสั่งเดิม ",neutral
2,https://www.shotongoal.com/news-wk176-%e0%b8%a1%e0%b8%b2%e0%b8%ab%e0%b9%8c%e0%b9%80%e0%b8%a3%e0%b8%8b%e0%b8%97%e0%b8%a7%e0%b8%b4%e0%b8%95%e0%b8%ab%e0%b8%b2%e0%b8%ad%e0%b8%b5%e0%b8%a5%e0%b8%ad%e0%b8%99-%e0%b8%a1%e0%b8%b1/,‘มาห์เรซ’ทวิตหา’อีลอน มัสก์’ ขอติ๊กถูกสีฟ้าหลังชื่อคืน!,บัญชีผู้ใช้ทวิตเตอร์ที่แสดงถึงบุคคลหรือแบรนด์ที่เป็นที่รู้จักกันดีและได้รับการตรวจสอบยืนยันว่ามีตัวตนจริงจะได้รับเครื่องหมายการตรวจสอบยืนยัน (เครื่องหมายถูกสีฟ้าหลังชื่อ) จากทางแพลตฟอร์ม ทว่า บัญชีโซเชี่ยล มีเดีย ของดาวเตะทีมชาติแอลจีเรีย กลับถูกทวิตเตอร์ริบออกเมื่อไม่นานมานี้ แม้ว่าจะมีผู้ติตตามอยู่เกินกว่า 3 ล้านคน ล่าสุดเจ้าตัวถึงกับทนไม่ไหวที่บัญชีของตัวเองถูกถอนจากการเป็นบัญชียืนยันตัวตน จัดการทวิตถึงว่าที่เจ้าของใหม่ของทวิตเตอร์อย่าง อีลอน มัสก์ ให้ช่วยนำเอาเครื่องหมายติ๊กถูกสีฟ้าของเขาคืนมา “นี่พี่ชาย @elonmusk ช่วยคืนเครื่องหมายถูกสีฟ้าให้ผมที” มาห์เรซ โพสต์ทางทวิตเตอร์พร้อมอีโมจิหัวเราะ สำหรับ อีลอน มัสก์ ซีอีโอและผู้ก่อตั้งบริษัทเทสลาและสเปซเอกซ์ เพิ่งบรรลุข้อตกลงการซื้อกิจการทวิตเตอร์ภายใต้ข้อตกลงมูลค่ารวมกว่า 4.4 หมื่นล้านดอลลาร์สหรัฐฯ เมื่อไม่กี่วันที่ผ่านมา ,positive
3,https://www.shotongoal.com/news-wk176-%e0%b8%9a%e0%b8%a3%e0%b8%b9%e0%b9%82%e0%b8%99%e0%b9%88%e0%b9%82%e0%b8%ad%e0%b8%94-%e0%b8%ad%e0%b8%a2%e0%b8%b2%e0%b8%81%e0%b9%84%e0%b8%94%e0%b9%89%e0%b8%88%e0%b8%b3%e0%b8%99%e0%b8%a71/,‘บรูโน่’โอด อยากนับจำนวนโทรฟี่ ไม่ใช่ประตู!,ดาวเตะชาวโปรตุเกสเปิดสกอร์แรก ช่วยทัพปีศาจแดงเปิดบ้านถล่ม เบรนท์ฟอร์ด 3-0 ในเกมนัดสุดท้ายในบ้านประจำฤดูกาล 2021-22 ทั้งนี้ โอกาสในการผ่านเข้าไปเล่นยูฟ่า แชมเปี้ยนส์ลีก ฤดูกาลหน้าของแมนฯยูไนเต็ดยังเลือนลาง เนื่องจากมีคะแนนตามหลังอาร์เซน่อลอันดับ 4 อยู่ 5 คะแนน เหลือเกมให้เตะอีก 2 นัด ในขณะที่ เดอะ กันเนอร์ส มีโปรแกรมให้เล่นอีกถึง 4 นัดด้วยกัน อย่างไรก็ดี หลังจบเกม บรูโน่ แฟร์นานเดส ที่เพิ่งยิงครบ 10 ประตูในพรีเมียร์ลีกไปเมื่อคืนนี้ ได้ออกมาให้สัมภาษณ์ว่าเขาต้องการถ้วยแชมป์กับสโมสรมากกว่าการมีสถิติส่วนตัวที่สวยหรู “เกมสุดท้ายในบ้านสำหรับซีซั่นนี้ พวกเราก็อยากโชว์ฟอร์มและเก็บผลการแข่งขันที่ดี เรารู้ว่ามาตรฐานของเรามันไม่เป็นไปตามอย่างที่เราคาดหวัง แต่เราก็สามารถส่งท้ายเกมในบ้านได้อย่างดี ตอนนี้เรายังเหลือเกมให้ต้องลงเล่นต่อ และควรมีสมาธิกับมัน”– บรูโน่ บอกกับ สกาย สปอร์ตส์ “ผมเองยิงประตูไม่ได้มานานแล้ว แน่นอนผมแฮปปี้กับมัน แต่ตัวเลขเหล่านั้นไม่ได้สำคัญกับผมเลย จำนวนที่ผมอยากจะนับกับทีมคือถ้วยแชมป์ ไม่ใช่ประตู” ,positive
4,https://www.shotongoal.com/news-wk176-%e0%b9%80%e0%b8%84%e0%b8%8b%e0%b8%a1%e0%b8%b1%e0%b8%99%e0%b8%ab%e0%b8%b1%e0%b8%a7%e0%b8%a3%e0%b9%89%e0%b8%ad%e0%b8%99-%e0%b8%aa%e0%b8%b7%e0%b9%88%e0%b8%ad%e0%b8%81%e0%b8%b8%e0%b8%82/,‘เคซมัน’หัวร้อน! สื่อกุข่าว’มิลินโควิช-ซาวิช’มีใจซบผี!,เซอร์เก มิลินโควิช-ซาวิช ตกเป็นข่าวเชื่อมโยงกับทัพปีศาจแดงอีกครั้งก่อนเข้าช่วงซัมเมอร์นี้ พร้อมกับเสียงลือว่า มาเตย่า เคซมัน อดีตดาวยิงสิงห์บลูส์ที่ปัจจุบันทำหน้าที่เป็นเอเยนต์ส่วนตัวให้กองกลางวัย 27 ปี กำลังอยู่ระหว่างเจรจากับ ปารีส แซงต์ แชร์กแมง และ แมนเชสเตอร์ ยูไนเต็ดสโมสรตัวเต็งปิดดีลนี้ ตามรายงานจาก Foot01 ระบุว่า เคซมัน ได้ให้สัมภาษณ์ถึงความสนใจของบรรดาสโมสรที่มีต่อ มิลินโควิช-ซาวิช ว่า “เซอร์เก ไม่ขาดแคลนข้อเสนอที่ยื่นเข้ามาในตลาดซัมเมอร์นี้” “ตอนนี้เรากำลังคุยกับ แมนเชสเตอร์ ยูไนเต็ด และ ปารีส แซงต์ แชร์กแมง เขาอยากมีสมาธิกับซีซั่นสุดท้ายที่ลาซิโอ แต่ใจจริง เซอร์เก อยากย้ายไป แมนเชสเตอร์ ยูไนเต็ด” แม้ว่า แมนเชสเตอร์ ยูไนเต็ด จะกำลังหมายปองมิดฟิลด์ฟอร์มจัดจ้านรายนี้จริง แต่เรื่องบทสัมภาษณ์ของ เคซมัน ผู้เป็นเอเยนต์ กลับเป็นเรื่องที่ถูกนั่งเทียนมโนเขียนขึ้นมา “มันเป็นข่าวปลอม ผมไม่เคยให้สัมภาษณ์ที่ไหนเลยในช่วงหลัง นักข่าวบางคนนี่มันช่างเหลือเชื่อจริงๆ !” เคซมัน ปฏิเสธว่าไม่เคยให้สัมภาษณ์ “ผมโมโหมาก มันเป็นการกระทำที่เมินให้เกียรติต่อตัวผม ต่อเซอร์เก และ ลาซิโอ” ,neutral
5,https://www.shotongoal.com/news-wk176-%e0%b8%94%e0%b8%b2%e0%b9%82%e0%b8%a5%e0%b8%95%e0%b9%8c%e0%b8%8a%e0%b8%a1%e0%b9%80%e0%b8%9b%e0%b8%b2%e0%b8%b0%e0%b9%82%e0%b8%94%e0%b9%89%e0%b8%88%e0%b8%b4%e0%b9%8b%e0%b8%a7-%e0%b8%99/,‘ดาโลต์’ชมเปาะ’โด้จิ๋ว’ นี่แหละยอดมนุษย์ตัวจริง!,นับตั้งแต่ย้ายกลับมาจากยูเวนตุส ดาวยิงวัย 37 ปีกลายเป็นความหวังในแดนหน้าของแมนเชสเตอร์ ยูไนเต็ด อย่างเต็มตัว ซัดไปแล้ว 23 ประตูรวมทุกรายการในซีซั่นนี้ ระหว่างช่วงให้สัมภาษณ์ก่อนเกมกับเบรนท์ฟอร์ด ดิโอโก้ ดาโลต์ ได้ออกมากล่าวชื่นชม คริสเตียโน่ โรนัลโด้ ที่สามารถเข้ามาเป็นแรงบันดาลใจที่อยู่เบื้องหลังทุกมุมในรั้ว โอลด์ แทรฟฟอร์ด “ผมมั่นใจว่าสิ่งที่พูด ผมไม่ได้คิดไปคนเดียว เขาคือหนึ่งในเรื่องที่ดีที่สุดที่เกิดขึ้นกับเราในซีซั่นนี้ การได้ทำงานกับใครสักคนที่มีวัฒนธรรมการทำงานแบบเขา มีความเป็นมืออาชีพแบบเขา มีจิตใจที่แข็งแกร่งแบบเขา รวมถึงการได้อยู่ใกล้เขา มันได้ช่วยเหลือตัวผมและอาชีพนักเตะของผมมากเลยทีเดียว” ดาโลต์ กล่าว “ผมไม่มีอะไรจะชื่นชมเขาอีกแล้วเกี่ยวกับแนวทางการทำงานของเขา เขาเป็นมนุษย์ที่น่าอัศจรรย์อีกคนด้วยนะ ตัวเลขและสถิติพวกนั้นมันชัดเจนอยู่แล้ว เพราะแบบนั้นเราเลยดีใจมากๆ ที่มีเขาอยู่ด้วยที่นี่” “เขาเป็นคนที่มีอัธยาศัยดี ถ้าเขารู้สึกว่าได้รับความเชื่อมั่นจากคนรอบข้าง เขาจะทุ่มเท 100 % ให้คุณแน่นอน ทุกๆคนที่นี่เข้ากันกับเขาได้ดี ทุกคนชื่นชอบการมีเขาอยู่ มันย่อมเป็นเรื่องพิเศษที่คุณสามารถมีนักเตะและเพื่อนแบบเขาในห้องแต่งตัว” สำหรับ แมนเชสเตอร์ ยูไนเต็ด จะมีคิวลงเตะเกมพรีเมียร์ลีกกับ เบรนท์ฟอร์ด ในคืนนี้ วันจันทร์ที่ 2 พฤษภาคม 2565 เวลา 02.00 น. ตามเวลาประเทศไทย ,neutral
6,https://www.shotongoal.com/news-wk176-%e0%b9%81%e0%b8%a3%e0%b8%a1%e0%b8%aa%e0%b9%8c%e0%b9%80%e0%b8%94%e0%b8%a5%e0%b9%81%e0%b8%8b%e0%b8%a7%e0%b9%82%e0%b8%ae%e0%b8%a5%e0%b8%94%e0%b8%b4%e0%b9%89%e0%b8%87-%e0%b8%84%e0%b8%ad/,‘แรมส์เดล’แซว’โฮลดิ้ง’ คอย 6 ปี+ปลูกผมใหม่ กว่าจะเห็นตุงแรกในลีก!,ในวันที่แผงเกมรุกติดขัด อาร์เซน่อล ต้องขอบคุณแนวรับแบบงามๆ หลังบุกไปเอาชนะเวสต์แฮม ยูไนเต็ด คารัง 2-1 เมื่อคืนวันอาทิตย์ที่ผ่านมา ได้ประตูจากสองเซ็นเตอร์แบ็คอย่าง ร็อบ โฮลดิ้ง และ กาเบรียล มากัลเญส ซึ่งนอกจากจะเป็นประตูที่ทีมของอาร์เตต้าต้องการเพื่อลุ้นจบท็อปโฟร์แล้ว นี่ยังเป็นประตูแรกในพรีเมียร์ลีกของ ร็อบ โฮลดิ้ง ที่ทำได้สำเร็จในนัดที่ 81 ของตัวเองกับอาร์เซน่อลอีกต่างหาก หลังจบเกม แนวรับวัย 26 ปี ได้ถูกนักข่าวยิงคำถามถึงท่าทางประหลาดใจหลังทำประตูได้แรกในลีกได้สำเร็จ ซึ่งเจ้าตัวได้ตอบว่า “ฮ่าๆ ผมแปลกใจนิดหน่อยแหละ ผมเคยยิงในคาราบาวคัพมาบ้าง แต่พอได้ทำมาประตูในพรีเมียร์ลีกมันก็ให้ความรู้สึกที่ดีไปอีกแบบ ผมไม่รู้ว่าตัวเองรอเวลานี้มานานแค่ไหนแล้ว ทันใดนั้นเอง แรมส์เดล ที่ยืนให้สัมภาษณ์อยู่ข้างๆได้พูดแทรกขึ้นมาว่า “รอมา 6 ปี นานจนรากผมที่ปลูกงอกขึ้นมาใหม่แหนะ!” 🗣 “Only took six years and a new hairline.”Aaron Ramsdale’s response to Rob Holding scoring his first Premier League goal. 😂😂😂 pic.twitter.com/jqJGP8vLAr ,positive
7,https://www.shotongoal.com/news-wk176-%e0%b8%a1%e0%b8%ad%e0%b8%a2%e0%b8%aa%e0%b9%8c%e0%b8%84%e0%b8%b2%e0%b9%83%e0%b8%88-%e0%b9%80%e0%b8%9b%e0%b8%b2%e0%b8%9a%e0%b8%ad%e0%b8%81%e0%b9%82%e0%b8%9a%e0%b9%80%e0%b8%a7%e0%b9%88/,‘มอยส์’คาใจ เปาบอก’โบเว่น’พุ่งล้ม – ควรจับแฮนด์บอล’โฮลดิ้ง’!,เกมดาร์บี้เมืองหลวง ที่ ลอนดอน สเตเดียม เมื่อคืนที่ผ่านมา เป็น อาร์เซน่อล ที่สามารถบุกไปยัดเหยียดความปราชัยให้เวสต์แฮม ยูไนเต็ด 2-1 จากประตูของ ร็อบ โฮลดิ้ง และ กาเบรียล มากัลเญส ส่วน เจ้าบ้านได้ประตูจาก จาร็อด โบเว่นในช่วงท้ายครึ่งแรก โดยในเกมนี้มีจังหวะที่ เดวิด มอยส์ รู้สึกประหลาดใจต่อการตัดสิน เมื่อ อารอน แรมส์เดล วิ่งออกมาตัดบอลนอกกรอบเขตโทษ พร้อมกับเปิดปุ่มสตั๊ดยกสูงใส่ จาร็อด โบเว่น อย่างหวาดเสียว แนวรุกเจ้าบ้านเอียงตัวหลบไปทางขวา ก่อนพุ่งล้มข้ามขาของ แรมส์เดล เพื่อหลีกเหลี่ยงการเข้าปะทะที่รุนแรง แต่แล้วกลับโดน ไมค์ ดีน แจกใบเหลืองกรณีพยายามพุ่งล้มเพื่อตบตาผู้ตัดสิน “ผมไม่เคยอยากให้นักเตะของผมพุ่งล้มเลย ผมไม่เชื่อว่ามันเป็นแบบนั้น ผมคิดว่าในเกมก็หนักพอแล้ว ผมไม่อยากให้ลูกทีมทำแบบนั้น” “ผมคิดว่าจาร็อดควรเอาขาแหย่เข้าไปนะ ปล่อยให้ปะทะกับผู้รักษาประตูไปเลย ง่ายดี บางทีเขาน่าจะทำแบบนั้นมากกว่า” “ไม่ว่าจะยังไงก็ตาม มันก็เป็นการปะทะที่สุ่มเสี่ยงอยู่ดี แต่สำหรับผู้รักษาประตู สิ่งเดียวที่เข้าทางเขาคือมันไม่มีการปะทะเกิดขึ้น” “คุณก็ทำอะไรมากกว่านั้นไม่ได้ แต่ผมคิดว่า จาร็อด น่าจะปล่อยขาให้โดนปะทะไปเลย ซึ่งเราอาจจะได้เห็นสถานการณ์ที่ต่างออกไป” นอกจากนี้กุนซือขุนค้อนยังชี้ว่าประตูชัยของอาร์เซน่อลจาก กาเบรียล มากัลเญส นั้นมีจังหวะที่บอลไปโดนแขนของ ร็อบ โฮลดิ้ง ก่อนได้ประตู “ใช่ ผมคิดว่าประตูนั้นไม่ควรได้ ผมเห็นว่า ร็อบ โฮลดิ้ง พยายามจะโหม่งบอลและเขาก็พลาด บอลไปตกโดนแขน แต่เกมไม่หยุด” “ผมคิดว่าถ้าผู้ตัดสินเห็นคงเป่าหยุดเกม แต่นี่ผมคิดว่าเขาคงไม่เห็น จากนั้นบอลก็หลุดไปเสาสอง มาร์ติเนลลี่ยกให้ กาเบรียล ส่งบอลเข้าประตูได้” “บางครั้ง วีเออาร์ สามารถตัดสินพลาดได้เช่นกัน พวกเขาเคยผิดพลาดหลายครั้ง แต่ผมอาจจะคิดผิดก็ได้” ,neutral
8,https://www.shotongoal.com/news-wk176-%e0%b9%81%e0%b8%a5%e0%b8%a1%e0%b8%9e%e0%b9%8c%e0%b9%81%e0%b8%a2%e0%b9%89%e0%b8%a1-%e0%b8%ab%e0%b8%99%e0%b8%97%e0%b8%b2%e0%b8%87%e0%b9%80%e0%b8%9c%e0%b9%88%e0%b8%99%e0%b8%95%e0%b8%81/,‘แลมพ์’แย้ม หนทางเผ่นตกชั้นของ’ทอฟฟี่’ยังอีกยาวไกล!,เอฟเวอร์ตัน คว้าสามแต้มสุดล้ำค่าที่ กูดิสัน พาร์ค จากประตูที่ 4 ในรอบ 5 นัดของ ริชาร์ลิซอน และซูเปอร์เซฟนับครั้งไม่ถ้วนจาก จอร์แดน พิคฟอร์ด ทีมของแฟรงค์ แลมพาร์ด เก็บได้ถึง 10 คะแนนจาก 12 คะแนนหลังสุดที่เล่นในบ้าน และแน่นอนว่าสาวกเดอะ ทอฟฟี่ ย่อมมีส่วนสำคัญต่อการหนีรอดตกชั้นกับเกมเหย้า 2 นัดที่เหลืออยู่ “ผมไม่รู้ว่ามีอะไรที่อยู่ในการควบคุมของเราบ้าง สำหรับการวนเวียนอยู่ในอันดับล่างๆของตารางคะแนน” บอส เอฟเวอร์ตัน กล่าว “ถ้าเป็นแมนเชสเตอร๋ ซิตี้ หรือ ลิเวอร์พูล คุณคงฟันธงไปได้เลยว่าพวกเขาคงชนะทุกนัด นั่นคือพวกเขาควบคุมได้ แต่เราสามารถคาดหวังให้เบิร์นลี่ย์ชนะทุกเกมได้ไหม? ถ้าตอนนี้ก็อาจจะได้! แล้วลีดส์ล่ะ? พวกเขาจะชนะทุกเกมที่เหลือหรือเปล่า?” “ผมคิดว่ามันพูดยากถ้าจะบอกว่ามีอะไรที่อยู่ในมือเราบ้าง และนั่นเป็นเพราะว่ามีปัจจัยเพียงไม่กี่อย่างที่เราสามารถควบคุมได้ ซึ่งนั่นคือตอนที่เราลงไปเล่น” “นั่นคือเรื่องยากสำหรับเมื่อวาน เราไม่สามารถควบคุมเบิร์นลี่ย์ เราไม่สามารควบคุมลีดส์ เราทำได้แค่ควบคุมตัวเราเอง สำหรับ 5 เกมที่เหลือเราจะต้องควบคุมตัวเองให้ดีพอเพื่อที่จะคว้าแต้มที่ต้องการ เราไม่รู้ว่าหรอกว่าเราต้องการแต้มรวมแล้วเท่าไหร่ แต่ความรู้สึกผมบอกว่ามันยังอีกยาวไกล” ,neutral
